Ide másolom be azokat a gyorsabb skicceket, amiket beszéltünk... Itt technikaibb a hangvétel és törekvés sincs a pontos megértésre...

Nem az a lényeg, hogy Arany-Magyar kategóriákat alkossunk. A tettek, jó cselekedetek azok amelyek arany színűek és nem az ember aki teszi ezeket. Ha valaki tényleg jó szívű, az se fogja zavarni, ha ezt a többiek nem veszik észre és nincs visszajelzés... Át kell gondolni ezt az irányt emiatt..

Érdemes bevenni úgy látom azt, hogy milyen módon tud megjelenni a belső és a külső világ: A belső dolgok nézése az, amikor olyan dolgokat nézünk, olyan dolgozhoz kötődünk egyre jobban, amely mi általunk jött létre - tehát egy már korábbi elemi teremtett kapcsolat, aminek az egyik végpontja mi vagyunk az, ami most az új kapcsolat célja! A külső világ és világfolyamat ebben a modellben úgy jelentkezik, hogy olyan dolgokhoz kapcsolódunk, amelyet valaki más hozott létre, mint kapcsolatot két dolog között.

Teremtés = Érzékelés. Amikor érzékelünk, akkor magunkat összekötjük az alannyal. Minden létező az univerzumban egy két végpontból álló kis "él", vagy "húr" egy olyan térben, ahol ezeknek nincs geometriai kiterjedése, csak mint egy összefüggő gráf állnak. Ezt valahogy érthetően kellene leírni. A világot mindenki, minden élőlény folyamatosan "látja", és egy-egy időpillanatában az univerzumnak minden élőlény előállíthatja az új kapcsolatokat két dolog közt. Nem fontos előállítani ezeket, dönthetünk úgy, hogy nem teremtünk (?talán?), de amit az élőlény érzékel a világból az csupán az, amit teremt. Tehát az, ami alapján teremtünk, az számunkra nem átélt dolog - amit átélünk az pont az új teremtett tartalom kibocsátása. Ez jól összevág azzal, hogy abban a pillanatban, amikor egy rózsa vörös színének élményét látjuk, a teljesen saját szubjektumból, nézőpontból átéljük, információ keletkezik, amit "nem lehet átadni" - csakis mi tudunk róla. Persze a fentiekből az is látszik, hogy mindenki tud róla, de az is, hogy csakis "mi éljük át" és más pontosan ezt nem is élheti át. Mozgás és változás nem létezik ebben a rendszerben: minden azáltal kerül megváltoztatásra, hogy valami teljesen új dolog keletkezik. Tehát soha semmi sem vész el - legfőképp információ nem vész el soha. Mágikusan a már meglévő létezők nem "változnak" meg!

Ezzel kapcsolatosan példákat is kellene írni: például hogyan lehet "mozgást", vagy változást csinálni? Hogyan lehetséges az, hogy minden "szabály" és "törvény" is ugyan az marad változatlanul ha már egyszer például meg lett teremtve, de hogyan lehet mégis mindent "körülépíteni" és integráns alapként más értelművé formálni csakis a kontextus változtatásával. Erre egy jó példa az, "amikor a világ még sík volt": Hozhatsz egy olyan törvényt, hogy a világ sík és ez az univerzum egy adott pillanatában az egyedüli és teljes igazságot is jelentheti (persze ez nem egy törvény, hanem sok-sok szabály és létező összjátéka), de ehhez utólag tapasztalással lehet olyan rendszert alkotni, ahol ez egy álom részekénti igazságot fog már csak jelenteni - vagy csupán egy olyan mondatét: a világ sík VOLT. Itt a nyelv is segít nekünk: leírtam, hogy a "világ sík", majd ennek értelmét úgy módosítottam: "a világ sík volt - ezt gondolták". Ez kicsit furának tűnhet, de így működik a létezők szintjén a valóságban is - akár egy nyelvben - a korábban véges szabályok és létezők kiegészítése. Megj.: a szabályok teljesen ösztönszerűen működő létezők, amik a szabályoknak megfelelő dolgokat teremtgetik folyton például. Mivel élőlényről beszélünk, így meg is lehet velük beszélni a fenti átalakulást :-)

A Teremtő-nyelvekről: Be érdemes venni a legkisebb és legnagyobb hatás elvét. Grandpierre megfigyelése jó és praktikusan használható alapot ad az élőlények működésének megismeréséhez! Az is érdekes, hogy két teljesen külön szálon, de végül ugyan oda jutottunk el, hogy miszerint kihírdethető tényleg minden élőlénynek: soha nem volt semmi más csak élet! Az élet pedig a teremtés maga, a teremtő erő - amit átélni (érdekes, hogy látszik is a Magyar nyelvben most hogy ezt leírom!!! ÁTÉLNI!!!) pont annyit jelent, mint amikor élményeket érzékelünk, amit világként érzékelünk. Az, hogy miként lehetséges egy ilyen látszólag kaotikus masszából az érzékelt és nagyon szabályos világot kialakítani az pedig egyfajta nyelvhez hasonlít magában is: ez egy közmegegyezés amit az univerzumon belül világnak érzékelünk! Egyfajta közös nyelv: aki beszéli, azt értjük és ahhoz kapcsolódva mi is beszéljük és mi is gyarapítjuk. Ha viszont olyan kapcsolatokat és olyan további teremtett létezőket alakítunk ki, amely nem felel meg a világban közmegegyezéssel kialakult, evolúciósan kialakult nyelvnek, azt a többiek vagy nem is élik át, vagy ha át is élik, akkor valami módon annak a világba való betagolódása is olyn, hogy a nagy közös nyelven leírt szavak ezt követően is értelmes mondatokat alkossanak. Amit nem tudunk elolvasni, azt ignoráljuk és nem kapcsolódunk hozzá - megtanultunk koncentrálni arra a nyelvre amely segítségével a más élőlények megértenek minket - és amely miatt egy közös tudatmezőt alkotunk. Ez a közös mező a világ maga: ez nem olyan közös tudat, mint az, hogy egyszerre ugyan azt gondoljuk a bolygó két felén (bár ilyeneket se zár ki ez), hanem az olyan forma közös tudat, ami miatt egy világba tartozunk. Minden ami nem beszéli ezt a nyelvet csak akkor tud számunkra a mi világunkban megjelenni, ha valamilyen módon betagozódik a mienkbe - ha érvényessé teszi a szabályokat magára a mi általunk világként elképzelt közös "teremtőnyelven". A modell könnyen megenged több ilyen "világ"-ot meghatározó teremtőnyelvet is és ez könnyű magyarázatot is adhat arra, hogy miért nem lehet lefotózni egy UFO-t: mert ő ha egy másik nyelven beszélő valami, ami csak egy kicsit beúszott a nagy világ nyelvébe, akkor minél több szabállyal megpróbáljuk, annál inkább el fog veszni, kámforrá válik és értelmezhetetlen szóvá válik ezen a teremtési nyelven: Zajszerű dologgá, ami nem ismeri az élőlényeink közös nyelvét és nem igazodik a szabályokhoz. Ha a világ evolúciósan alakult ki egy nagy beszélő közeggé, akkor minden a világban lévő lény tudja: a világnak nem megfelelő dolgok arra visznek, hogy ne tudjunk kommunikálni, hogy ne legyen értelmes entrópiája a kommunikációnak ezért van egy olyan legnagyobb hatás is, miszerint mindenki megpróbálja a világ ismert jelenségeit és létezőit fenntartani: ha elengedek egy könyvet és azt látom, hogy nem esik le (miközben a gravitáció törvényeinek létezői megteremtik az ő látványukat, ami miatt leesik), akkor azt csak én fogom másképp látni, mint a többi élőlény. Teljesen valóságos, lesz, hogy nem esik le: de a többiek hibának érzékelik, vagy például csak azt nézik, ami a gravitációs cselekvő-létező teremt és nem is a közvetlen saját én élményemet. Tehát egy ilyen rendszerben ez vagy egy saját álmodozássá csökken, vagy rosszabb esetben egyéni, esetleg kollektív hallucinációvá. Fontos látni, hogy itt hihetetlen öreg már ez a beszélt nyelv és nem annyira könnyű meggyőzni hirtelen mindenkit, hogy másképp helyezze a fókuszt! A világ is folyton alakul - mint nyelv is - de van egy bizonyos tehetetlensége az alakulás sebességének.

Születés: érdekes, de jó tudni, hogy mi magunk is egy két pontot összekötő él vagyunk. Nagyon érdekes, hogy ez a természetben még a világban is megjelenik közvetlenül is és nem csak az univerzum alacsony szintjén, ahol az én oszthatatlan: ez az oszthatatlan én az, ami teremt és ami mi vagyunk. Ez maga az élőlény, amikor teremt és azzal átél dolgokat. Isten az első ilyen létező - de mi emberek, élőlények ugyan úgy teremtünk, csak már egy kész világba estünk bele mikor elkezdjük és már beszélünk a nagy közös nyelven. Mivel a mindenségben változás nincsen - csak új létezők teremtése - ezért a halál mint olyan: az univerzumban nincsen. Ez csak a "világban" meglévő fogalom és csak a világ nyelvként megjelenésének a részét képezi.
