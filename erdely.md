> Kíváncsi vagyok a lebegő aranyszálacskás történetre is. Mi történt?

Hát az ilyen túlvilági dolgok mindig is valamilyen szinten érdekeltek, de
a magam módján (nagyrészt most is). Meg "1-2 dolgot mindig is tudtam
csinálni" - talán át is éltél ilyesmit anno, ha még megvan az emlékezete.
De semmi nagyon különleges, csak érdekelt - és azért inkább volt ez
ilyen elvi dolog. Amúgy érdekes, mert öcsémet is érdekelte és neki
én úgy gondolom amúgy jobb ráérzése van a dolgokra - érdekes is,
hogy neki lett is ilyen epilepszia enyhén, régen sok táltos-szerű régi
embernek is voltak ilyenre hasonlók leírva, szóval érdekes ebben is.

No de ettől nem keveredek sehova el még magamtól, hanem úgy
volt, hogy ugye volt a listám a csajokról és (ezt majd jól titkolom a
listán rákövetkezők előtt), de az egyiket koliból ismertem és járt
ilyen Pilisben régi szertartásokat csináló, mindenféle spiri dologra.

Hát nem fogom túlragozni és főleg a csaj miatt mentem el, de ám
mindig is úgy voltam vele, hogy "totál semmi értelme nincs úgy
mennem oda, ha nem csinálom szívből azokat a dolgokat is",
tehát megpróbáltam komolyan venni - nem is próbáltam, hanem
yoda-san végülis valóban komolyan is vettem. Az más, hogy sok
dolgot kiszúruk, amiben tévednek mondjuk, vagy amit már most
azonnal látok, hogy "nem úgy van az" - de nem mindig kell ám
pontos "ismeret" ahhoz, hogy valami "működjön" és úgy látom
és tapasztalom, hogy amúgy a Tordáéknál működnek is dolgok.

Majdnem egy egész év telt el ebben a közegben, mire én az
Erdélyi esethez érkeztem. Az ilyen 10-11 napos esemény,
szóval sok helyen van az ember, sok minden történik és
az nem ennyire célzottan csak spirituális, de vannak az
úton mindig ilyen elemek is és nagyon szépen felépült
ez a történet.

Előtte az év közben sok dobolás, ilyen régi énekek éneklése,
mindenféle izzasztókunyhós, parázson-járós, szellemkenus,
"transzlégzéses" és egyéb gyakorlatok is vannak, de amúgy
még a csillagokkal se vagyok már úgy, mint annak előtte,
mert az állt még tőlem a legtávolabb érdekes módon.

Az izzasztókunyhóról is sokat tudnék beszélni, az egy
nagyon erőteljes dolog fizikailag is. Egy ilyen fából és
takarókból eszkábált dolog, amiben szertartások történnek
és kintről nagy máglyából izzó kövek mennek be - most
csak azért ilyen "felületesen írom", hogy ne menjek bele
végtelen hosszú részletekbe, mert anno megfigyeltem
hány fából kell építeni, hogy középen esthajnal-csillag
alakú a teteje, mik a szertartás szabályai részletesen
meg minden és akkor ez a levél sose ér majd véget.

Röviden szólva a fizikai része olyan, hogy ez hasonlít
egy szaunához annyiban, hogy meleg - és más minden
más szempontból lényegében. Nem lehet "csak úgy"
kimenni és belül sokkal melegebb van, de ha nagyon
nem bírod le tudsz feküdni a földre. Nincsenek ülőkék
és 4-5 órán át is tarthat egy ilyen esemény, de vannak
imakörök, imavizek, sok-sok dobolás, utazás-gyakorlat
és sok-sok ilyesmi dolog. A többi "program" is hasonló,
csak más elemekkel - például most vasárnap ilyen
évteremtő szertartás lesz, kicsit olyasmi, mint az ilyen
fogadalmak, de ott is lesznek utazások, meditáció,
irányított spirituális dolgok meg minden. Általában
kaja is van utána - oda mindenki maga hoz dolgokat
és mindenki mindent megoszt, aztán ami marad azt
így összevissza mindenki hazaviszi.

Amúgy több nő járt ezekre, volt más is aki ismerkedett
és lehet hogy lett is volna esélyem ott is pl. ha nem ilyen
FIFO módon csinálom ezeket a dolgokat :D 

No... a lényeg, hogy nekik vannak ilyen hosszabb
programjaik is, mint erdei elvonulások itt helyben is,
vagy kunyhó építés, meg minden féle, nyilazás, meg
a csaj aki miatt eredetileg mentem lovas íjász oktató is
szóval csomó király jó dolog van ezekben.

Az egyik ilyen leghosszabb, hogy el lehet menni
erdélybe - télen és nyáron is van ilyen. De ez nem
annyira erősen szabályozott, mint a szertartások,
ahol az egész nap lényegében készülsz valamire.

Szóval mentem velük és ezzel az előismerettel +
sikerült nem egyértelmű lenni a lánnyal a helyzetnek
szóval nem tudtam, hogy lesz-e valami és arra is akartam
erőt gyűjteni, hogy "megtudjam" pontosan hogy van-e pop
művelet a FIFO-n... Szóval valszeg az ilyen érzelmi dolgok
miatt is erőteljesebb lehetett ahogy én ott voltam.

Először spirituális dolgok a Tordai hasadéknál voltak,
oda úgy mentünk be, hogy ne csak mint turisták, hanem
a "hely" mutasson nekünk bármit amit akar, tehát nyitott
belső látással készültünk kicsit lélekben rá. Ez érdekes,
mert az ember ötletszerűen megy helyekre, vagy lesznek
érdekes, ötletszerű gondolatai.

Például mentünk így csoportosan és hirtelen belém siklott,
hogy "itt le kéne menni a patak mellé jobbra a kis úton".
És érdekes, a Torda, meg Anikó előttem mentek, szóval
a hátukat láttam és ők is megálltak és  lementek a kis
úton. De az is belém ötlött, hogy nekem nem is ott kell
lemenni, hanem a hardmadik ilyenen... Hát mentem,
volt megint egy kis út... szép tágas és jó bejárt..
kényelmes... de nem a harmadik... mentem tovább.
Erre a harmadik egy "alig látható" út volt, talán csak
az állatok mennek be arra, de látszik akkor is, hogy
ösvénye van az állatoknak és hát igen dzsumbujos.
Erre én "ne már... most tényleg itt kell lemennem?"
és ott a patak mellett kicsit bóklászva találtam egy
kő "székecskét". Nyilván úgy értsd, hogy szikla volt,
de nagyon direkt széknek nézett ki, ülnivaló és ott
ültem egy darabig és néztem, hogy fodrozódik a
víz. Valami alakokat láttam benne - ezt fel is írtam
és hát sokáig megvolt. Volt mindenféle arab fejkendős
ilyen turbánostól kezdve szerelmes párig sokféle dolog.

Később barlangokhoz mentem úgy, hogy nem a "rendes"
úton, meg ilyesmi. De ezeknél ez "csak" ilyen "jéé oda
kéne valamiért mennem" érzet volt, itt még nem "láttam"
semmiféle aranyszálat - vagyis amikor láttam is valamit,
például egyik barlangnál egy adott mód koptatott köveket,
csak elképzeltem, hogy "ez tuti hely, halálbiztos, hogy már
az őskorban itt mászkáltak emberek ezekben, mert szép".

Visszafele menet egy ilyen kis kőmederben is fickándozó
víz tükröződéseket néztem, de az nem "mesélt", hanem
mintha önmagában létezőként lett volna kis alakja, hogy
mit tud vissza tükrözni. Ezt talán csak rajzolni tudnám, de
szerintem nem az a fontos része.

Ezt megelőzően még voltunk Torockón, ez a második nap,
de ott amúgy ilyen gyerekek otthonában laktunk, amíg
ők onnan ilyen nyaraláson voltak Déván és az is ilyen szent
hely volt, mert hát eleve ott kezdődik, hogy a ház utcafrontjáról
egy ilyen félpince-szerű nyílik - de nyílt - és ott egy kicsike
kápolna van - szóval mindenhol valami érdekes dolog volt.

Már nem tudom a pontos sorrendet, de igyekszem tartani,
mert sok jó dolog volt, de a fontosabbak ilyen keretet
adtak a "lényegnek", majd hát utána levezetés is volt.

Talán az is érdekes - mielőtt elfelejtem - hogy voltunk egy
ilyen fafaragónál és hát a társaságban nem mindenki
nagyon szereti pl. a kormányt, de a faragó kis bácsi 
azért nagyon is - meg arra mindenki amúgy is. És hát
választottam magamnak faragványt amit csinált ilyen
táblát és volt sokféle nagyon szép idézettel, de egy
(talán kettő?) volt ilyen Orbántól vett idézet is és hát
bár az idézet maga szöveg szerűen szép volt, ha aki
nem kedveli valamiért, az úgyis az ember nevét nézi
csak, nem amit épp azon mond - meg hát éreztem,
hogy van egyfajta ellenérzés - nem is sok, talán
nem is többségben, csak ugye megjelenik látván.
Én meg mondtam, hogy amúgy apának szép lenne
ajándéknak, amúgy is nagyjából ugyan azt gondoljuk,
de ő ilyeneket ki is tenne - aztán meg az is eszembe
jutott, hogy csomó embert csak így mondjuk párszáz
évvel később értékelnek és nem mindenki akkor,
amikor vannak a dolgok - mondtam is magamban,
nem az a nagy szó, ha rég köztudott emberekről
is veszek dolgokat, hanem aki felismeri esetleg
helyben is, mert még most zajlanak - hát ezt én
akkor valahogy úgy mondtam magamban, hogy
azért nem hangzott olyannak közben, mintha én
valami mindentudó lennék, csak inkább úgy, hogy
hát "vállalni szép a kockázatot a véleményért is"
és nem is nagyon tolni akartam, csak szépen nagy
titokban amikor nem néz senki, hogy ne botránkoztassak
a társaságból esetleg 2-3 embert bárhogy is, megvegyem.

Érdekes tanulság, hogy a fickó ennek úgy megörült, hogy
nagy világgá kürtölte, kis rögtönzött beszédet mondott,
meg hát ilyenek, szóval nem lett ebből semmi kis titkos
dolog, de hát neki nagy örömet okozott - és érdekes,
de bár apunak nagyon tetszett, de megkérdezte, később
amikor már otthon voltam, hogy én is kiraknám-e vagy
csak ő rakná ezt ki és amúgy kiraknám, ezért nálam
lett és persze az övé, de így jobban örül neki.

Érdekes tanulsága volt - és nem kell most a politikai
szálat nagyon belekeverned szerintem, hogy megértsd
az emberi tanulságát. Legalábbis szerintem fogod érteni
a tanulságát, hogy mi miért így történt "valahogy".

Ott valami paphoz is mentünk volna "aki pálinkát is ad".
Persze nem azért, hanem mert nagyon szép festett
kazettás mennyezetes templom van ilyen régi népi
motívumokkal és nagyon régi dolgokat lehet látni rajta
ami eltér mindenféle keresztény dologtól, szóval helyi.

De hát épp a fákról szüretelt valamit a "mezőn", így
hát a fafaragóhoz mentünk előbb amit a fentebb
mondtam és ő mondta, hogy "hát most nem találjuk
meg" a papot, mert "ki tudja meddig ellesz" és hát
oda csak "úgy" mentünk, nem így megbeszélve,
mert telefonja sincs talán.

A fafaragótól még egy faragványt vettem: 

Vannak helyek, ahová utak nem visznek,
De eltalál, visszaréved,
Behunyt szemmel is a lélek

Ezt majdnem elfelejtettem - pedig hát nagyon is
a fő történetszálhoz (aranyszálhoz) áthallásos!

Ez a fafaragó mellette azt is mondta, hogy hát
mehetünk a "Feredőbe" is, ha van időnk és itt
akarunk valami programot.

Így kerültünk egy ilyen népi feredőbe el úgy,
hogy senki nem hozott (templomba menni) vízre
való ruházatot.

Érdekes hely volt: Egy ilyen szép domboldalban,
kis sás közepette egy igazi régies feredő, tehát
"fürdő". Úgy volt megcsinálva, mint "régen is",
de most újonnan újra lett csinálva és ilyen
"becsületkasszás" szóval van egy doboz és azt
teszel bele amit akarsz, de amúgy ilyen kalákában
építették fel, tehát szép közös munkával!

Ezt úgy kell elképzelni, hogy kiástak egy hat,
vagy nyolcszög-alakú, esetleg téglalapnyi földet
és az oldalakon deszkákkal fedték, ezek mögé
gyűlik a föld és szűrődik ott át a talajon a
víz - mely bemért gyógy tartalmű is.

A víz hideg és kevéssé hideg, de ma már van
egy melegített beülő is. Az igazi régi az olyan,
hogy egy létra vezet bele és alul is mocsár van,
tehát süppedsz bele. Ebből kijőve az ember lába
teljesen mocsaras lesz és világos, kissé ezüstös
színű, mocsaras homok borította. Hát látva ezt,
meg egy embert belemenni úgy voltam vele: üsse kő
hát egyszer vagyok most itt, ki tudja mikor jövök
többet és bele megyek akkor, mert láttam, hogy
ha felhúzom a kis gatyát, lábamat borítja csak és
utána kinn kell a napon lenni benne szárítkozni,
majd a külön oda folyó kis forráskával lemosni.
Ott inni is lehetett ebből a kis forráskából, jó
erőteljes gyógyvíz íze volt, de igen kellemes!

Bementem hát, majd láttam a rendes beülős, hideg
és tiszta vízű, négyzet alakú nagyobb helyre egy
öreg bácsikát bemenni. Volt vagy 16 fokos ez, de
hát ha ő be tud menni és nagyban élvezi, én ne
menjek? Meg kell hagyni a Vajdaságba való nő is
motivált a csapatból, mert ő már én előttem így
bement bugyira vetkőzve - és itt most nem kell
másra gondolni motivációt illetően, csak azt,
hogy "dehát miért ne mehetne úgy be az ember,
majd a kis bódéban utána leveszi és alsó nélkül
lesz nadrágban és kész...

Nagyon jó élmény volt, de különösebb lelki dolog
itt tán nem történt.

Közben megérkeztünk Székelyudvarhelyre már és
az odaúton megtekintettünk sok szép templomot,
kisebb és nagyobb csodácskákat, a Hunyadiak
templomtérben kiállított sírjait Gyulafehérváron
és persze nagyon finom pálinkát és áfonya,
illetve meggy likőrt ittunk a szállásnál.

Később valamely napon mentünk a "Csurgókőhöz".
Az egy olyan vízesés, ami sok-sok tízméter
hosszan, jobbra-balra terül el, de - bár van
azért magas része is - inkább tehát széles.
Felette nem egy patakból gyűlt víz, vagy tó
van, hanem hét forrás ami rögtön ott ered a
csurgó kő felett és így némileg szelíden,
elterülő érként a sziklán csurog végig a víz.

Itt tervezett spirituális program volt - bár
ez úgy volt tervezve, hogy a Torda biztos
tudta, de hát nekem még új volt.

A hét forrásból több egy helyen jön fel, majd
onnan ágazik szétfelé és ott ilyen kis liget
van a csurgókő felett - hát ott volt egy
szertartás elvégezve, azzal a céllal, hogy
találkozzunk és lépjünk kapcsolatban az ott
lakozó tündérekkel és egyéb jó dolgokkal.

Az utazást a szertartás vezetője dobbal és
énekkel vezette és némileg célzottan azt
irányította is, ezért valamennyi részben
el volt mondva miket kéne látni, de amikor
például tündéreket kellett látni én valami
"lények" helyett a kis fickándozó, vízfodrot
láttam - pontosan a kis mélyedésből, az első
napról a hasadékból. Amikor pedig hívtuk az
ott lakókat - én valamiért azt is kértem,
hogy azok is jöjjenek ha akarnak, amit egy
dob vagy nagyobb zaj elriasztana, ami így
valamiért zokon venné, vagy csak sok lenne.
Amikor "fürdettek" vízzel, akkor pedig nem
valami merítkezős módon történt, hanem
egy locsoló kannával öntöt valaki le az
utazás során - ezenközben persze a földön
feküdtünk és kezdtem egy türkíz-kék szerű
árnyalatot látni. Mivel csukott szemmel
voltunk, ezért gondoltam, tán kicsit
kinyílt a szemem és az ég fénye beszűrődik,
de nem így történt: Kinyitottam valóban is
és az ég felhős és szürke volt - én láttam
ezt a fura fényt, ami mindent átszőtt.
Nem igazán volt kedvem ekkor már kijönni a
meditációból - ezt Torda érzékelte is, mert
odajött és jó nagyot a dobjára vágott a ott
a fejem mellett, hogy kizökkenjek, de ez se
zökkentett ki, csak nyitott szemmel ültem
már, hogy "mások megnyugodjanak" (bár meg
kell hagyni közel sem aggódtak, de azt
akartam, hogy lássák, minden rendben).
Utána jó sokáig csak ültem, a többiek
szedelőzködtek és én csak csodálkoztam,
hogy minden ilyen félmeditációban van,
minden ezen a kékes színen látszik át.
Közben tudtam mi történik, de azért ott
sem voltam teljesen és volt aki kérdezte,
hogy "megyek-e" meg ilyesmi és emlékszek,
hogy nyugodtan válaszoltam neki, hogy hát
persze, látom, hogy megyünk, látom ezt is.

Egyszóval nem valahol ott ragadtam, ezt
párhuzamosan láttam. De azért nem volt
túl erőteljes sem, ha akarta az ember
könnyű volt "belemagyarázni" a dolgot.

Emlékszem, ott nőtt különféle fajtában
van menta a forrásnál - tényleg több íz is!
A forrás vizéből vettem magamnak és a
forrás saját menta levelével ízesítettem.
Nagyon finom volt és bár persze a víz
hamar elfogyott, ezt sokszor újra meg
töltöttem azzal a mentával és még sok
napon át - szinte egész a végéig - volt
még finom íze.

Mentünk aztán a Hargitára is. A Székely
szent hegyre. Hát aznap nem túl jó idő
volt ezért mindenki reménykedett, hogy
azért fel tudunk menni eső nélkül.
Fel is mentünk és erre a hegyre szinte
mindenki felment - bár nem az aljáról,
hanem valahol egy parkolótól. Itt az 
a Székely szokás, hogy viszel valamit
magaddal a hegyre és a végén leteszed.
Ezt a mai világban - és érdekes mód,
inkább a Magyarországiak - kicsit már
túlzottan értelmezik és a hegy már annyi
keresztet, fejfát, kopját, emlékművet és
minden mást tartalmaz, hogy a teteje már
egyfajta kis sündisznóra kezd hasonlítani.

Volt is szó róla a helybeli Székelyeknél,
hogy esetleg mi lenne, ha úgy döntenek, hogy
ezt mind lebontják, de hát ez is a kor
jellegzetessége és ha félre is van értve
mit kéne ott csinálni, de mégis csak így
az összetartozás egy mementója így az ott.

Nem sokan mentek felfele a hegyre, mert hát
nagyon rossznak kezdett kinézni az idő.
Igazából akik még fenn voltak igyekeztek le,
de lovakkal is egészen a tetejéig felment
egy csapat előttünk, láttuk őket a hegyen
fotózkodni. Ilyenkor a csapat megnyúlik és
van aki előre megy, van aki lassabban, de
azért a Torda figyel rá, hogy ne vesszen el
senki és néha visszanézünk, hogy mindenki
még látszik-e. Én valami kis kövecskét,
vagy talán tobozt, vagy makkot, ilyesmit
vittem magammal - nem kell tehát semmi
nagy dolgot oda felvinni, nem a mérete
számít ennek, vagy az ára, sem semmi ilyen.

Felérve minden irányba vihar volt - csak épp
ott nem, ahol mi voltunk. De felénk jött az
egész és Torda lerakta a kis sárkánykáját,
amit az oltárán szokott tartani, de "házat"
is épített neki. Itt mindenfelé áfonya nő,
én nagy élvezettel szedegettem és ettem,
mégis csak a szent hegy áfonyája.
Néztük a viharokat és egyenest felénk jött,
de nagyon vizuális látszott ahogy esik ki
a felhőből a víz és EZ jön épp felénk.

Hozzátartozik, hogy még mielőtt elmentem,
én érdekes mód öcsémmel pont arról beszéltem
egy nap, hogy "rájöttem, hogyan lehet mozgatni
a felhőket" - persze ezt akkor amikor mondtam
sose próbáltam meg, csak valahogy egyik nagy
otthoni erdei egyedüli sétámon beugrott, hogy
ahogy a világot leírom, a sok kis élek, kis élet...
Azok ahogy nyelvként működnek... hát egy esélyes
dolog az, hogy "úgy kell fújnod, ahogy a szél
fú - de nem ott a szádból, hanem te legyél ami
tapasztalja azt, amit a szél is tapasztal, amit
a szél érez, a szél amit érzékelésekor teremt,
mikor összekapcsolódott a felhővel amit fújt.

Aztán persze ne csináld ezt mindig és szépen ha
egy mód van rá, "meséld el" miért is jó ez, meg
hát hagyni kell a szelet az ő dolgát végezni!

De hogy ez a módja.

Hát igyekeztem megpróbálni ezt. De nem állítom,
hogy egyedül csináltam volna bármit is, mert
ott volt a Tordané asszonyság, a csapat
kinevezett éghajlat és időjárás felelős asszonya
és persze a minden ember együttes akarása, meg
tán még a hely szellemének akarása is....
De azért láttam a pillanatot amikor elfordult,
először csak kicsit ment másmerre, majd mit egy
erőltetett mozgás ami ellenhatásra az eredeti
irányba akarna állni, vissza-visszaállt, mielőtt
kikerült volna minket úgy, hogy minden más irány
is vihar volt - hát a vihar szeme is épp ott volt.

Ott így leültünk dobolni, mert eső nem lett - én
persze nem doboltam, mert nincs dobom - még?
Énekelni persze énekeltem. Nem valami jó a hangom,
nem is eget verően rossz, de nagyon jó dolog ilyen
népi vagy régi, vagy akár új de ugyan azt képviselő
dalt énekelni - volt izzasztókunyhón, meg még az
Amra apukájának halálba kíséreténél a kettő által
közösen küldött saját énekem is:

Sötét az éj, de hajnalodik már,
Nincsen sok fény, az égen csillag száll.
Felszakad a feketeség, vérét ontja a határ,
Szemedben a jég, könnyen olvad már.

^^Ez még régen a halállal találkozásokkor, ismerkedéskor jött,
de téli napfordulós változata is lett sok versszakkal, amit
kunyhóban "hirtelen felindulásból" kaptam, de azóta se
pontosan tudom sajnos - csak ezt a elejét. De erre már sok
féle szöveg jött, időhöz, helyhez megfelelő tartalommal.

Néha dalokat dalolok otthon is, dob híján gitárral, egy
párat az ő dalaikból is megtaláltam és azt is lehet ám
"majdnem dobszerűen" is gitározni a hatásában, meg ahogy
az jött én azokat úgy játszom és saját is volt - de csak
valahol öcsémnek küldött hangüzenetek közt van meg, ha
az még valaha is megvan...

Ott énekelve a Hargitán én a kövekben harcosokat láttam.
Egy arcot, ami több arc volt. Igazi harcos erős ember.
A sok kopja, kereszt, mintha nem is lettek volna, nem
éreztem a jelenlétüket már, csak ott voltunk.

Ilyenkor mindig tiszta teret kérnek a társaságnak és
vannak önmagunkat tisztító énekek is, ármány, rontás
bármi átok, gonosz szándék oldó ének is, hogy ne csak
úgy legyünk ott, ahogy egy ember épp leteszi a munkát.

A többiek is beszámoltak "lovasokról", de ők köröttünk
láttak ilyesmiket, meg mindenféle embert én inkább
a kőben - abban lévő alak és változatai játszottak.

A dolgunk végeztével lefelé indultunk közösen és ahogy
megyünk hatalmas hang árad: villám csapta ahol doboltunk!
Mi persze már nem voltunk ott, de szinte a hegy tetejét,
ha nem is pont ott, ahol voltunk, hanem arrafelé.

Éppen a menedékházik, parkolóig értünk, mire esett, de
nem csak esett: az egész hegy egy az egyben a felhőben
volt már ekkor.

Hozzá kell tenni, hogy Tordáék sokat gondolkoztak, hogy
el akarnak-e jönni - nem szívlelte a sok "limlomot" amit
emberek oda felhordogatnak - de hát ez nem a hegy hibája,
s én úgy látom még csak nem is az emberek hibája, most
ez egy kor mementója és megint csak egy olyan dolog, ami
bár nem azt követi, ahogy "lennie kéne", de majd 200 év
múltán lesz valamiért mégis egy legendás emlékezet, hogy
"akkor annyi kereszt, kopja és emlék volt ott, hogy ihaj!"
A villámot ő megerősítésnek érezte, hogy igen is vissza
kellett oda menni - én nagyon örültem, hogy mentünk, mert
én annak előtte ott nem jártam - sok másutt se, bár én
már voltam Erdélyben többször azért.

Ezt követő napon volt az aranyszál - amire úgy érzem az
egész utazás valahogy folyamatosan engem készített.
Ekkor Csíksomlyóra mentünk és a társaság nagy része a
nyeregbe a hosszú, rendes úton ment fel, mi Tordával a
meredek kálvárián. Én már jártam Csíksomlyón családdal.
Méghozzá Búcsú alkalmával és talán pont 10 évvel az előtt!

Érdekes, de ha az egyetemi programozós verseny rövid idejét
nem nézem, akkor Erdélybe pont tíz évente voltam:

2004, 2014 és 2024

Én emlékszek, hogy apámmal és öcsémmel akkor is mentünk
a meredek részen, de lehet hogy csak lefele? Vagy fel?
Minden esetre emlékszek rá. És arra is emlékszek, hogy
a táltos beavató hegy kőkeresztjénél, kőrakásánál is
jártunk, méghozzá mert Anyám tudta, hogy ott ilyen is
van és mind felmentünk, de erre apám nem emlékszik és
én is csak akkor "jöttem rá", amikor újra voltam ott.

A Torda annyira nem kedveli a keresztényeket, így neki
a kálvárián menni fel érezhetően nehezebb volt, én úgy
éreztem, neki még ezt lehetne elengedni, de be van ez
ivódva. Viszont nem is neheztel, én keresztény vagyok
és ez semmi gondot nem okoz, csak megfigyeltem.

Mivel mi a rövid, de nagyon meredek úton mentünk fel,
így hamarabb felértünk, mint mindenki más. Már korább
mesélték egyszer valamely eseményen, az egyik "erdőt",
ami nem mindenkit enged be, talán Anikónak nehéz volt
ott járkálni, de talán másoknak is - nem mehet be csak
úgy bárki, vagy ha nagyon erőlteti, sokszor ilyen lesz,
hogy "kiesik" neki, mint ahogy kb. apámnak. De én nem
igazán tudtam, hogy "pont" erről az erdőről beszélnek,
bár kezdtem kicsit sejteni. A Tordával oda mentünk a
Makovecz-féle oltárhoz, a hármas halom oltárhoz és
beállt a kereszt alá, ami az oltár építményének a
közepén van és lelóg kicsit, tehát így alá lehet
ott állni, de ez az épület keresztje. Mondta, hogy
álljak én is alá nyugodtan, mert hihetetlen erő van
ott és nagyon jó, nagyon szép, nagyon érdekes, hogy
hát pont ott van.

Én is alá álltam, éreztem is, hogy nagyon nyugodt,
de egyben erős is, egyszerűen jó, valóban van ott
valami dolog. Igazából ekkor vettem észre, hogy
látok: Mármint konkrétan nem a szememmel, hanem
egy zöld utat látok kirajzolódni a nyergen át és
be a szemközti erdőbe. Igazából szerintem akkor
már értettem, hogy ez "az" az erdő, de hát én
akkor is láttam ott egy utat zöldesen és előbb
kiléptem a kereszt alól, majd balra kicsit el
és egyszer csak elindultam - azért indultam,
mert az volt bennem, hogy hát a Torda majd
meg fog állítani, vagyis lehet hogy megpróbál,
vagy legalább valamit lebeszélni, vagy ilyesmi
és nem is ettől való félelemből, hanem azért,
hogy felesleges beszéd most ne legyen, mentem.

A zöld út egy út volt. Az erdő fele vitt, de
ott megláttam egy kis sírt - valaki pont oda
temetkezett a nyeregbe, ami fura dolog, mert
azért mégis milyen ilyen szent helyre, egy
zarándokhelyre, búcsúhelyre temetkezni? De
akkor nem ezen gondolkoztam, hanem éreztem,
hogy az erdőbe nem mehetek csak így be és
le kell raknom a kis táskám...

Hát az a táska volt a pénzemmel, az iratokkal,
a mobilommal és ilyesféle dolgokkal, szóval
nem valami olyasmi, amit csak úgy lerak az
ember és már fejemben se volt, hogy én nem
egyedül vagyok, hanem más is van ott és hát
oda adhatnám pl. a Tordának, vagy másnak...

Nem én a sírban ott nyugvó kis virágjai közé
tettem le és úgy éreztem, majd ott akár két
angyal is vigyázza, nem lesz baja. Úgy is
volt és később egyébként nem is lett!

Így "bemehettem" az erdőbe. Ott kezdtem az
"arany" színű szálacskát látni. Most hozzá
kell tenni, hogy írtam fentebb, hogy harcost
láttam a kőben, fordozódásban történéseket
és valami üzenetet, vagy akár a kékes színt.
Igen, ezeket is láttam, de azért ezeknél,
talán a kékes szín kivételével a legtöbb
az olyan volt, ahogy az ember elképzeli,
egy kicsit persze érzem, hogy ez nem csak
egy képzelt dolog, értelme van, de ugye
igazából az a helyzet, hogy nem kell nagy
varázslat feltétlenül ahhoz, hogy egy
lelki és szellemi üzenetet kapj, az jöhet
fizikai dologból, egy fény-árnyékból is,
de jöhet az álmodból is, vagy időzítésből.
Gondoljunk arra, hogy ha minden ilyen furi
módon lenne megüzenve, mekkora pazarlás
lehetne talán az! Hiszen akár álomban is
láthatod, akár a gondolatodban is lehet!
De ezt ott nagyon valóságosan láttam -
de azt is tudom, hogy nem a szememmel,
de mégis meg tudom fogalmazni, hogy egy
látással, mert ilyenből is biztos van
más jellegű érzékszerv és olyan jellegű,
azzal együtt láttam, amit szemmel is ott
láttam. Ismerősöm humorosan azt mondta,
hogy "oké AR-ben láttad", de az se túl
nagyon fedné a valóságot, mert az is
egyértelmű volt, hogy nem szemmel. Csak
erős, és egyértelmű.

Ez a kis arany szálacska nem valami
ösvényen, vagy kitaposott úton ment.
Nem ez "csak úgy" elég cikkcakkosan,
de hát tudtam, hogy ezen "menni kell".

Azért amikor egy fa mellett elment,
akkor ott fura érzés lett úrrá rajtam.
Sőt talán ez még az aranyszál előtt?
Mindenesetre az erdőben belül még egy
próbatétel volt és igen erős emberi
jelenlétet, személyes jelenlétet
éreztem akkor ott és valami mondott,
nézett engem, mintha eldőlne, hogy
akkor valóban érdemes-e ide bemennem.

Emlékszek, hogy itt számot adtam sok
dologról, ami volt, ami lesz és van.
Elég érzelmes dolog volt, mert az
igazi részletek már homályosak és
úgy is érzem, csak rám tartoznak, de
nagyon megkönnyeztem pedig egyedül
voltam ott, egy magamban. De valóban
tudtam menni tovább.

Igen, most már tudom: addigra persze
már láttam a szálat, csak ezt követően
az aranyszálon megláttam egy követ is.
Majdnem ott volt, ahol álltam ekkor.

Ez faragott kő volt, a cikkcakkos fura
útba esett és hát "leesett", hogy ezt
nekem most hát már vinnem kell, hogy
mire azt még nem tudom, az előző
napi dolog tudatosan nem is volt ott
a fejemben egyébként, de később amikor
ilyen sorrendben mondtam, mások már
felhívták a kapcsolatra a figyelmem.

A kő majdnem kocka alakú volt, kicsit
talán egy irányba megnyúlt és annyira
azért nem pontos, de faragott és egy
monogram is volt rajta - ezt sajnos
én már elfelejtettem, pedig igen
olvasható volt és sokáig le volt
nekem ez írva valami papíron.
Talán egyik betűje Z? nem tudom.

Vittem-vittem a dolgot és haladtam.
Arra is figyelmes lettem, hogy nem
csak arany ösvény van, hanem ott
megy nem sokkal odább egy sokkal
egyenesebben haladó, de fekete út
is. Először a feketét a rossz
fogalommal kötöttem össze, de
valahogy mégse tűnt gonosznak sem
és időről-időre egy kis kísértés
is lett, hogy rálépjek, mert azt
éreztem, hogy ezek mind valami
érdekes helyre visznek el.
Tehát valami van, ami miatt oda
mész, valami "jó dolog" vagy tett.

Mindenesetre mentem a magam útján és
az így elvezetett az egyeneságú kereszt
kőhalomhoz, ami egy körbe is foglalja
a keresztet - jut eszembe ilyen lesz
később a Torda vas sámánkeresztje is,
a sztori későbbi részében!

E körül körbement az aranyszál, de nagy
meglepedésemre ott volt a helye a kőnek.

Mármint a kőnek amit cipeltem kifejezett
helye volt, pont illeszkedő helye, de
mint valami filmekben képzelné az ember,
tehát extra erősen nyilvánvaló módon volt
pont akkora, mint lennie kellett.

Itt úgy raktam le, hogy semmi mást meg ne
mozdítsak! Minden úgy maradjon mint volt!

Itt megláttam egy kis virágszerű mohát.
Szép volt és rögtön felmerült, hogy hát
én ezt akkor "elviszem", de persze az
is, hogy a kövek se moccanhattak, hogy is
vihetném ezt én onnan el akkor?

És inkább elkezdtem körbejárni óramutató
járásirányban a körkeresztet a földön,
de nagyon erős jelenlét lett, mintha én
ott valami nagy rosszat csinálnék, de
olyan, hogy néha nem tudtam eldönteni,
hogy sok ember megy-e köröttem, vagy
tán egy medve, vagy mi ez a sok zaj.
És hát rájöttem, hogy valóban el kell
azt a kis mohát venni.

Ezt később az Anikónak adtam szerintem.

A fekete út is egyébként ide vezetett,
de én a kört alulról értem el, a fekete
pedig felment oldalról a középvonalig
és ott egy T-elágazása volt és jobbról
jutott a körhöz el. A másik irányban
valami út vezetett.

Mivel az én utam körbejárta a kőkört,
ezért rá tudtam itt lépni az enyémről
a fekete színű útra és a T ágán tovább
akartam menni, megnézni mi van ott.
Ekkor a Hollók erősen károgtak, de
csak ha arra mentem - ha vissza úgy nem!

Később Torda emlékeztetett, hogy nagy
tiszteletű tanítójának neve is Holló volt!

Szóval visszamentem a körhöz és akkor láttam
meg, hogy "de hát van még út tovább, de az
igen halvány és alig látni!"

Ezen kezdtem tehát menni még felfele és
hát sokszor "elvesztettem a fonalat". Ez
a kifejezés azóta más értelmet nyert nekem.

Amikor elvesztettem a fonalat nem tettem én
mást, csak hátra léptem két-három lépést és
ugye még emlékeztem merről jöttem, hát ugye
akkor ott látnom kell, mert azon jöttem -
ez a módszer, bár logikus érvelős dolog volt
és sokak szerint a logikusság ilyenekben nem
segít sokat, de néha mégis ilyenben is jó...
Szerintem azért többször, mint gondolják.

Így botorkálva nehezen találtam az utat, azt
is mondhatjuk, hogy ez ilyen emelt szintű
útvonal volt - talán nem az én kezdő lelki
szememnek, vagy ha annak, hát pont jól edzeni!

Többször felértem egy kis tisztásra - ott egy
virágot kaptam végül és mindig egy kísértést,
hogy az onnan látható "rozoga vaskilátó" tán
az egész cél.. Valahogy éreztem, hogy nem,
de gondolom ez is egy egó-legyőzős próba volt.

Így jutottam el egy olyan helyre, ahol elém
tárult két fa: ezek egymás mellett nőttek és
az egyikből, ilyen 10 fokos szögben emelkedve
a másik felé ágak nőttek - mint egy létra!
Hét foka volt a létrának, mint a népmesében
a táltos létrának és hát szép is volt.
Azt sejtettem, ezt kellett látni, de hát
én rögtön mondtam magamban, hogy "óó, de ez
emberként lehetetlen létra, mert lábtól
felfele kézzel ágaskodva ha átérek két fokot!"

De azért gondoltam, ha nem is megmászható,
azért közelebbről is megnézem, mert ha csak
nézni lehet, az is szép dolog. Odamenve egy
kis lény és nagy tanulság fogadott ám!
Csigaszerű dolog volt, ház nélkül, de nem az
a csúnya meztelen csiga, nem tudom mi és ment
fel a "létrás fán". Rögtön megértettem, hogy
én arra panaszkodtam, hogy nem elég nagyok
az én végtagjaim - ehelyett az mászik épp
ezen fel, méghozzá minden baj és nehézség
nélkül, aminek igazából se keze, se lába,
sőt még csak nem is nagy, hanem picike...

Viszont a tanulságon merengve azonnal
láttam, hogy van még innen aranyszál és
azt követve egy másik fához jutottam.

Ez nem nézett ki létrának, de hét ága volt.
Azonban annyira könnyen volt megmászható,
hogy mintha csak lépcsőn lépkednél, mert
az alsó ága majdnem a földön volt, de
persze jó vastag és elbírt. Hát én
szerintem évtizedek óta nem másztam
semmi fára és régen se voltam én jó
ebben, de igazán könnyedén mászható volt!

Egy hibája volt: mégis csak hat ága volt
és nem hét - persze a koronáján volt több,
de ami lent van abból hat - és akkor láttam,
hogy van egy odvas része - ott valamikor ága
volt, de letört és most egy odó van - az is
egy lépcső volt, ezzel lett meg a hét, ezzel
másztam meg az én kis hétfokú létrám, ami
egy nagyon kellemes fácska volt.

Lefele menet tágas ösvényt találtam és nem
volt okom semmiféle szálakat követgetni,
de ahogy mentem megláttam egy alakot:

Teljesen fekete csuklyába volt öltözve,
az arca nem látszott, dobolt párat, majd
tett pár lépést, dobolt és lépett.
Először nem tudtam eldönteni, hogy én
most valóságot látok-e, de azért gondoltam.

Akkor esett le: ő ott megy, ahol én
a másik, fekete utat láttam. A ruha...
Leérve mindenki ott volt, csak a Torda
nem - ő ment fel átöltözés után ott.
Én nem tudtam a ruhájáról.

Szerintem ez volt az Erdélyi út csúcsa,
de utána nem megszakadtak a dolgok,
hanem szépen keretet adtak ennek.

Másnap mentünk vissza torockóra és hát
közben nagy erőt gyűjtöttem újra rendezni
a lány-ismerkedős sort, hogy haladjak-e.
Hát este pálinkás egy este volt, de igen
lett a válasz - igen, hogy ne várjak. Ez
akkor kicsit megrengetett - elvégre épp
akkor láttam mindenféle csudákat, hát
az ember talán hozzá képzeli innentől,
hogy halhatatlan, csudálatos és egó is
gondolja talán, hogy valami nagy ember...

Ezzel a felemás állapottal utazgattam
másnap és hát bár egyszerre feltörő
érzelemmel és még az előző nap hatására
annak közvetett erejével magamban voltam
az úton, az út igen nehéz volt, de nem
is megemészthetetlen, sem nem kilátás
nélküli, hanem inkább erőteljes. Én
végül valami olyasmire jutottam, hogy
akkor jó dolgokat kívánok a lánykának,
mert valahogy én is örülnék, ha ilyet
kívánogatna nekem más és hát "amúgy is"
volt aki sokkal kíváncsiskodóbb volt
a sorban mégis később állva, hát így
legalább kiderül nem-e valami nagy
királyság lesz abból és volt esélye
a szememben.

Ekkor egy fura gondolat tört belém,
mert azt éreztem, hogy "nem tudok
jót kívánni" - mármint nem az, hogy
én magam gátolnám, hanem valami...
valami itt... valami a kocsiban,
vagy egy karkötő, vagy ilyesmi...

Megmondom őszintén én kicsit haragos
is lettem: milyen védelem ez, ha a
jó ellen is véd, ha minden beavatkozás
ellen? Persze a "jó szándék" ugye azt
is tudjuk milyen rossz utakat is kövez,
tehát lehet hogy ez helyénvaló, de én
ott nem annak láttam és mindenféle mód
közdöttem vele - de nem elpusztítandó,
csak hogy a jó kívánságot ne tartsa vissza.

Az út közben majdnem ütköztünk is egyet,
én úgy éreztem, mintha direkt kizökkenteni
akarna valaki ezáltal, de nem ment.

Amikor megérkeztünk újra Torockóra, akkor
ott a Torda és Tordáné asszonyság arról
beszélgettek, hogy "eltört a vas sámánkeresztje".

Tehát az egyenes ágú keresztje a kocsiban, de
elég komoly anyagból vas volt az egész!
Az egyenlő szárú kereszt 4 szárából kettő egymás
melletti maradt meg csupán.

A hegyre itt csak én és Torda mentünk fel.
Neki felfele úton nagyon nehéz volt
Én akkor úgy voltam velem, hogy talán velük
nem is kell majd így programokra mennem,
bár ebben volt valami fura dac is, de azért
én valóban ezt IS éreztem és sokkal kevesebbet
is járok el velük egyébként azóta.

Itt az "aranyszál" kétszer jelent meg:

- Először nem szálként, hanem érzékeltem, hogy valami lesz egy helyen, mintha auraként az egész olyan lenne és ott szép kristályok voltak, onnan hoztam is egyet magamnak. De a kristályok takarva voltak, szóval nem "láttam", hanem belsőleg láttam.
- Később egészen a hegy tetején Torda adott egy kis füstülőt, hogy szúrjam le valahol és imádkozzak ahogy nekem jól esik - akkor láttam a szemközti hegyháton meg az aranyszálat és futva mentem oda, egész messzire, majdnem a hegy másik széléig gyorsan futottam, mert vacsorára vártak minket, nem akartam időzni, de örültem, hogy nem egyszeri alkalom volt és érdekelt hova vezet. Onnan láttam a másnap dobolós várat a magasból is. Ott is voltak még érdekes dolgok a Torockó melletti várnál, de nem akarok mindent is leírni már.

Ez volt hát az aranyszálas történet és az, hogy nem csak ott láttam a Csíksomlyó nyeregben azt mondja nekem, hogy ez nem egyszeri.

Azóta próbáltam használni városban is - de csak egyszer és nehéznek tűnt.

Voltam a Gete hegyen úgy, hogy láttam és egy kis pajzs alakú kőhöz, az Esztergomi bazilikának a látképéhez és a pajzs alakú követ egy kis hegytetőhöz közeli épületromhoz vivő úton láttam. Érdekes, de előtte egy kígyóról álmodtam, hogy valami vízből kiemelve vagy tűzből kiemelve, talán lávából... ilyen jogar-szerű lett, napközben pedig egy "pajzsot" kaptam hozzá, mintha valami lelki fegyver volna és éreztem, hogy fizikailag a kis romhoz kell tenni (talán - hogy otthagyni az biztos, a rom nem volt 100%), de mintha aranyból a kezemen lenne utána ha kell...

Aztán nem sok napja - de ez már 2025-ben, tehát nem a fenti 2024-es évben a Pilisben is tudtam követni és több utat is láttam, egy szép sziklára meredeken nem mentem fel, mert úgy véltem akire várok anyám húga kórházi vizitjére akit vittem-hoztam kocsival talán hívhat... de más utat is. Egy olyan fához kerültem először, ami egy kapu volt. A fa annyira meghajlott, hogy igazi kaput képezett és átjárót. Tehát felfele nőtt, hajlott, hajlott és a nagy fa már majdnem a föld fele nőtt a végén. Furcsa volt, valami más fa talán ráesett egy időben és lenyomta, vagy valami - nem láttam ilyet előtte. Átlépve rajta olyan volt, mint valóban egy kapun egy kicsit más világba menni és ott egyfajta hirtelen elkapott kis meditációt, merengést folytattam, majd ugyan ott kilépve távoztam. Az utakat tovább követve találtam egy szép mohás fát - ami valamiért "akarta", hogy simogasd. Mint egy cica. Később is volt sok mohás fa, de az nem olyan volt - megnéztem. Egy másik fához érve észrevettem, hogy pont a napokban kúszik fel rá a borostyán. Teljesen egészséges fa egyébként, de most megy rá a parazitikus növény és nagyon könnyen el tudtam távolítani, kigazolni - érdekes volt, ő ezért volt az úton. Láttam "aranyos alakú makkokat" - ezeket felérve rájöttem, hogy a domb másik dőlésirányába dobom el - tehát amerre magától "szinte sose kerülhetne át, hacsak állat át nem hordja, vagy mint ember én" és a végén olyan magasra kerültem, ahova az eredeti út is vezetett volna - tehát volt rá időm. Lefele is volt itt út, de egy helyen letértem, mert rövidebb fizikai út látszott - hát csak a patakon így nem a hídon keltem át... az aranyszállal hídom is lett volna.

Összességében, nagyon szép élmények ezek, remélem ez a fajta képesség valahogy így hosszú távon velem marad - de úgy érzem nem alaptalan és kilátástalan remény ez, persze azt is érzem, hogy nem biztos, hogy mindennapos ez a dolog.
