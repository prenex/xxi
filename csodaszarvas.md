A csodaszarvas
==============

Réges-régen, messze keleten volt egy gyönyörû szép ország. Észak felõl magos hegyek övezték, délen a csillogó, kék tenger határolta. Két nagy folyó eredt a hegyekben s kanyarodott alá a tenger felé, szelíd dombok s füves, szép rónaságok között. Akik abban az országban éltek, nemcsak bátor harcosok és ügyes vadászok voltak, de kitûntek szorgalmukkal, tudásukkal és bölcsességükkel is. Boldogan és békés jólétben éltek világhíres királyuk, NIMRÓD Úr uralkodása alatt.

Nimród királynak két fia volt. Egyiket Hunornak, másikat Magornak hívták. Jó lovasok, bátor vadászok voltak, akárcsak az apjuk. Válogatott legényeik élén olykor napokig oda voltak vadat ûzni a rengeteg mélyén.

Egy ilyen alkalommal, amikor vadászni voltak, mindegyikük száz-száz válogatott legénnyel, pompás paripákon, egyszerre csak egy gyönyörû szép fehér szarvas ugrott ki eléjük az erdõbõl. Ezüstösen-fehéren csillogott a szõre, mintha csak tiszta holdsugárból lett volna, s agancsai hegyén ezernyi csillag tündökölt.

Legényeik élén Hunor és Magor ûzõbe vették a csodálatos vadat. Dombra föl, völgybe le, füves mezõkön keresztül, patakokon át, reggeltõl estig folyt a hajsza. Mikor a nap lement, s fáradt volt ló és ember, a csodaszarvas eltûnt, mintha csak a föld nyelte volna el. Letáboroztak éjszakára a testvérek, de alig ültek nyeregbe másnap reggel, újra csak ott volt elõttük a csodálatos állat, mintha várt volna reájok, a hajsza kezdõdött elölrõl. Dombra föl, völgybe le, mezõkön, patakokon, hegygerinceken át, mindig észak felé, reggeltõl késõ estig. Este a fehér szarvas eltûnt újra, s vadászok tábort ütöttek. Reggelre kelve elhatározták, hogy indulnak haza, de alig ültek nyeregbe, megjelent a csodaszervas újra, s vitte, csalogatta õket tovább, egyre távolabb Nimród Úr országától.

Napokig folyt ilyen módon a hajsza s a csodálatos fehér szarvas csalogatta õket nap nap után, hegyeken át, völgyeken keresztül, mindég északnak. Átkelve a magos hegyeken, hét napon keresztül követték a csodaszarvast feneketlen, lidérces mocsarakon át, míg a hetedik nap estéjén olyan gyönyörû földre jutottak, melyhez foghatót még nem láttak addig. Selymes rétek, ligetes erdõk, csillogó tavak és csobogó patakok vették körül õket, az erdõk tele vaddal, a vizek tele hallal, s a mezõk füve a lovak hasáig ért.

Mihelyt a nap lement, a fehér szarvas beugrott egy kék vizû, kis tóba és eltûnt benne örökre.

A fáradt vadászok tábort ütöttek az erdõliget szélén, s hamarosan álomba szenderültek. Az éjszaka közepén azonban Hunor és Magor csodálatosan szép énekszóra ébredtek. A tó felõl jöttek a hangok, s ahogy óvatosan követték a csábító énekszót a holdvilágos, csillagporos éjszakában, egyszerre csak olyan csodálatos kép tárult a szemük elé, hogy még a lélegzetük is elakadt tõle. A parton, pontosan azon a helyen, ahol a csodaszarvas eltûnt, kétszáz tündérlány énekszavára lejtett bûbájos táncát DUL király két szépséges szép lánya a holdsugár ezüstjébe öltözve.

Hunor és Magor azon nyomban szerelembe estek a tündérkirály két gyönyörû lányával. Ott helyben feleségül is vették õket, a kétszáz legény pedig a kétszáz tündérleányt, s letelepedtek velük az új országban.

Hunornak és kíséretének a leszármazottjai hunoknak nevezték magukat, s Magornak és száz legényének az utódai lettek a magyarok.
