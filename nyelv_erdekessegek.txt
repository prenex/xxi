Dr Bakay Kornél : 
A finnugor szótáraink szerint az olvad a vogul tol vagy szol szavakból származik, (478) illetve az ol alapszó ősi finnugor örökség s testvérei a vogul, talasz, az osztyák lole, lola, a votják szilmini és a finn szula. Így az alapalak szula lehetett. (?!). (479) Czuczor tehát azt vallja, szavaink gyökeit és alapjelentéseit magából a magyar nyelvből kell kimutatni és megfejteni. A Czuczor Gergely és Fogarasi János által készített szótárban (480) a magyar nyelv címszó alatt a következőket olvashatjuk: „Sajátságai. 1/ A szóhangok bősége, magánhangzó (önhangzó) 15 illetve 28, mássalhangzó 25. 2/ Az egyszerű szógyökök száma meghaladja a kétezret, melyek mind egytagúak s zömmel hangutánzók,
3/ A magyar nyelv a ragozott nyelvek osztályába tartozik, a gyökszókhoz járulnak a ragok és a képzők, de messzemenően a hangzóilleszkedés szabályai szerint: madár - madarak, haza hazának. etc.
4/ Összesen 22 eset van nyelvünkben,
5/ Három igeragozásunk van: az alanyi, a tárgyas és az alanyi-tárgyas,
6/ Hat múlt időnk volt, sajnos ma már kiveszett nyelvünkből! Például: zárja az ajtót, múlt idők: zár-a az ajtót, zárta az ajtót, zár vala, zár-a vala, zárta volt, zárta vala. De régen jövőidőnk is kettő volt: zárand az ajtót és zárni fogja.
7/ Nyelvünk kerüli a hangzótorlódást,
8/ A magyar nyelvben a képzők száma meghaladja a kétszázat s ennél fogva felülmúl minden ismert nyelvet a világon.
9/ A magyar nyelvben a hangsúly nem függ a szótagok számától. (481)
Hunfalvy Pál hevesen támadta Czuczorékat: „A kőszirtek, melyekbe nálunk a nyelvvizsgálás ütközik leginkább a betűk jelentése és a szógyökök!-' „Valamely nyelvek szógyökereiről egyedül a rokon nyelvek vizsgálatával együtt lehet okosan beszélni, azok tudása nélkül nem találhatni alapot, melyre építeni lehet.”, Fel kell hagyni a vélt gyökök fejtegetésével!” „Szógyökér egész szó lehet csak, a kölcsönvett szókat nem szabad elemezni a mi nyelvünk módja szerint.” (482) 
Hunfalvy nagyon is jól tudta, hogy ő „nem honi álláspontot” képviselt, ezért csapkod: „én vagyok honi állásponton, a Czuczorék ellenben nem honin. Mert ki a magyar nyelvet a lapp nyelvvel hasonlítja össze, az inkább áll honi téren. „ Egy másik cikkében így kiált fel: „Hát nem eredeti-e a magyar nyelv? kérdik sokan, nem bosszúság-e, hogy világosságért messze, talán a lappokhoz menjünk koldulni?” (483) És ne gondoljuk, hogy mára ez a kérdés már idejét múlta! 
Czuczor Gergely és Fogarasi János nagy szótárukban összesen 110 784 cikket dolgozott fel, ami egyedülálló teljesítmény, kivált ha összevetjük a hasonló szótárakkal, (484) ám hatalmas és csodálatos munkájukat nemcsak elhallgatják, elmellőzik, hanem ócsárolják is. 
Balázs János például ezt írta: „Czuczorék nagyszótára szókincsünk bemutatásával, a szavak találó értelmezésével megközelítette (?!) ugyan a legmagasabb európai színvonalat is, a két szerkesztő azonban téves filozófiai alapelvekből (?) indult ki és a magyar nyelvhasonlítás akkori kétségtelen (?) eredményeit sem vette figyelembe. Gyökelméletük teljesen korszerűtlen volt!” (485) 
A mai magyar nyelvtudomány vezető és mértékadó képviselői kivétel nélkül elutasítják a szógyökökre és szóbokrokra alapított vizsgálatokat, holott manapság legkorszerűbb nemzetközi nyelvészeti vizsgálatok ismét visszatértek a lexikai elemek belső rekonstrukciójához!
Az Amszterdami Egyetem Kelet-Európa Intézetének tanára, Marácz László (született 1961-ban (Utrechtben) „A Magyar Fordulat - Politikai vélemények Közép-Európáról” c. könyvében világosan kimondja, hogy a, finnugor elmélet tarthatatlan és aluldeterminált, mivel a hangtörvények és a hangzó változások elévültek. A finnugristák kijelentik: csakis a vogul nyelv szógyökei ősiek, tehát csak azok a magyar szavak tekinthetők a mi eredeti szavainknak, amelyek megtalálhatók az obi-ugor nyelvekben! Ez nagyon fontos kitétel. Erre már 140 évvel ezelőtt rájöttek: „a mi nyelvünkben az Ázsiában maradt rokonaink nyelveiben máiglan él és feltaláltatik, csak az lehet eredeti nyelvsajátunk. Azt pedig, amit ott nem találtatik, itt Európában vettük fel,” (486) azaz jövevényszavunk. 
Ez a velejéig hamis állítás a többszáz ezer szavas magyar nyelvet egy csekély szókincsű primitív nyelvvé degradálta.
A Szógyök-halmazok adják a szóbokrokat: kar, kar-ika. kar-ima, kar-ám, ker, ker-ek, ker-ül, ker-ít, ker-ing, kör, kör-öz, kör-nyül, kür-nyez, kör-ül, etc. Mindazok a szópárhuzamok tehát, amelyeket Schlözeréktől kezdve kimutattak, kicsi súlyúak vagy éppen súlytalanok. Marácz László a képzett nyelvész felszólítja tudós társait: térjenek vissza Czuczor Gergelyhez! Mert csakis az a nyelv rokona a magyarnak, amelynek hasonló teremtő gyökei, illetve szóbokrai vannak. Sőt, Marácz László még azt is megmutatja, (487) mire képes a szógyökökön alapuló vizsgálódás? A Hérodotosz által feljegyzett eredetmonda egyik változata szerint Targita/osz/- (Hargita?) szkíta király idejében aranykincsek hulltak az égből: eke, járom, bárd vagy szekerce és ivócsésze, vagyis: ég, ek-e, ig-a, fok -os, ak-ó, tehát ugyanazon szógyök (ek-ok-ak) szóbokrai e tárgyelnevezések, a szkíta eredetmonda tehát leolvasható a magyar nyelvből. Csodálható-e, ha Marácz László munkásságát is „elhibázottnak és tudománytalannak” bélyegzik a „mérvadó bürokraták”, akik szerint Marácznak nincsenek tudományos érvei, tudományos érvelés nélkül utasít el, illetve fogad el teóriákat. A bírálók, akik szinte öklendezik magukból a minden alapot nélkülöző ítélkezéseket, akik kutató társaikat, az emberi jóízlés alapelveit is mellőzve, elmeháborodottaknak, kacagtató dilettánsoknak, botcsinálta tudósoknak, szubkulturális téveszmék terjesztőinek, nemzetbutítóknak, ostobáknak, balgáknak és badaroknak, képzetlen, műveletlen és mániákus alakoknak nevezgetik, (488) képtelenek komoly cáfolatra, ezért a valóban hozzá nem értő álmodozókat összemossák a szakemberekkel.
Természetesen már a múlt század második felében számos kiváló magyar nyelvész észrevette a finnesítők mögöttes szándékait is, ezért fogalmazott így például Szilády Áron: „Fő kötelesség pedig az, hogy a mi saját magunké, se el ne idegenítsük, sem mások ilynemű törekvése iránt felbátorító közömbösséget ne tanúsítsunk. Nyelvünk elszigetelt állása, valamint másrészről sokféle érintkezései, számos többé-kevésbé indokolt s még több oktalan kísérletre szolgáltattak alkalmat. Hasonlító nyelvészkedésünk tette, amit jónak vélt de én épp oly kevéssé várom egyedül s minden más tenni való előtt nyelvhasonlításunktól nyelvünk anyagának feldolgozását s rendszerének megismertetését, mint tíz évvel ezelőtt. Nem pótolhatja a nyelvtörténeti szótár véka alatt rejlő világát, nem a táj szavak s szólásmódok, valamint a helynevek gyűjtését sem. Ezek nélkül nagy bátorság, hogy ne mondjam, vakmerőség kell nyelvhasonlításunkhoz.” (489) A magyar nyelvben általában az egy szótagos gyökök az eredetiek, amelyek nem úgy jöttek létre, hogy évszázadok, évezredek alatt elcsenevészesedtek, hanem eleve ilyen teremtő gyökök voltak. Ezért a magyar eredeti nyelv, de „el kell ismerni, hogy volt idő nyelvészkedésünk közelmúltjában, midőn nyelvünk eredetiségéről beszélni - csaknem bűnnel határos merényletnek tartatott.” (490) Szilády Áron meginti Hunfalvyt: „nyelvészetünk soha sem fog többet bizonyítani, mint a krónikák örökké üres kézzel fogja magától elbocsátani nyelvészetünk a hozzá segélyezés, felvilágosítás végett járuló történészt.” (491) 
Hunfalvy Pál igyekezett minden támadást visszaverni, de a hevülete nem volt egyforma. Egyeseket jobban, másokat kevésbé bírált. Mátyás Flóriánt (1818-1904) nagyon nem kedvelte, aki kiválóan képzett forráskritikus (492) volt és ezért szavának is nagyobb volt a súlya. Munkácsi Bernát ( 1860-1941) (493) lelkesülten írt erről a harcról: „már derengeni kezdett összehasonlító nyelvtudományunk egén a kelő nap hajnala (!). Hunfalvy Pál az 1851. év január havában kezdi meg ama akadémiai értekezésének sorozatát, mely hosszú és erős küzdelem után hazánkban is érvényt szerez a külföldi tudományos világ ama közmeggyőződésének (sic!), hogy a magyar nyelv az altaji nyelvcsalád u.n. ' finnugor' vagy ' finn-magyar' csoportjának egyik tagja, melyben minden egyéb nyelvkörből való elemek csak külső idegen jövevényszavak.” (494) Mátyás Flórián azt vallotta, hogy a magyar nyelvnek a finn-féle nyelvekkel való összehasonlítása „bármely aprólékos s szőrszál-hasogatásig pontos volt is, még eddig mind hiányos, mert egyoldalú, a származási rokonság ezek alapján elhamarkodottan lett kimondva. Épen annyi s ép oly fontos anyagi s idombeli (nyelvtani) közösséget lehet kimutatni az árja nyelvekkel is, de azért ebből nem következik egyéb, mint a finn-magyar hasonlatokból, vagyis hogy mind e nyelveket beszélő népek valaha érintkezésben lehettek egymással.” (495) S Mátyás Flóriánnak igaza volt!
Az azóta eltelt közel másfél évszázad alatt hová jutott a magyar nyelvészet? Szavaink feléről „kimutatja”, hogy ismeretlen eredetű! (496) Ugyanakkor semmiféle egybevetést más nyelvekkel el nem végez, mondván: az tudománytalan. Holott mind a török, mind a mongol, mind a sumér nyelvvel való egybevetések igenis fontosak. (497) Példaként nézzünk néhányat prof. dr. Marácz László képzett nyelvész válogatásából: magyar török csagatá/ kalmük mongol sumér finn észt vogul osztyák ujgur mi miz biz manó bida me ma me mán men - te sá se - ei ze si si --- has qarin - xoto qotu haéu ----- hasal kié --- haé ----- hát kid két - gádá gudu ---- kid kéz - kütöl geéun kötet gié káli - két ket - orr ör ör - örü ur vuori - vyr vor - szem sima - süwe sübe éi silmá silm sám sem - anya ana --- gana ----- apa aba -- aba abba -- apa - aba kel kél -- kel-ki gal -- kal kul kél megy man min -- ma menné -- man min keltó, két qatin --- kud -- kit kat - három -- gurwn gurban gur kolme - xurem xolem
Mátyás Flórián több munkájában (498) is szól a nyelvhasonlításról, az etimológiákról, ő már akkor tudta, hogy a „biztos etimológia” azt jelenti, hogy a tudomány mai állása szerint, illetőleg az etimológus megítélése szerint nem fér kétség az eredeztetés helyességéhez.`” Így irt: „Azon következtetésre, hogy ősi nyelvünk jelenleg csak finn, fájdalmasan felsóhajtunk! Méltó büntetése ez a hanyagságnak, mely a magyar-finnítést elnézte s a nemtudommi-ségnek, mely azt folyton pártolja.” „Magyar embertől megérdemlené őseiktől öröklött egyetlen kincse, hogy eredetének és benső mivoltának félreismerőit tudományos módon igyekezzék helyreigazítani s ne sajnálja költségét és fáradtságát, más műveltebb nyelvek megtanulására vagy az azokkal foglalkozók biztatására, pártolására fordítani, hogy elleneink szenvedélyes piszkálódásait necsak elutasíthassa, hanem okszerű bírálat által valódi értékökre is szállíthassa. Természetes, hogy a tévedést csak az szüntetheti meg, aki az ügy melletti lelkesedésen kívül a magyar nyelvet anyatejével szopta (célzás az idegen Budenz-re!). A finnezés korunkban is divatossá, sőt általánossá kezd válni, egyetlen nyelvészeti intézetünkön uralg, segélyeztetik! Fölösleges gondoskodás! Megjutalmazná azt sokkal gazdagabb orosz kormány is, hisz e törekvés az ő alattvalóit közelebbről érdekli.” „Édes anyanyelvünknek, sok más veszteségek után (!) mai napiglan el nem vitázhatott osztatlan birtokunknak, áldozatkész kegyelettel tartozunk s a róla terjesztett álhíreket nem csak szóval, hanem tettleges közbenjárással is megcáfolni kötelességünk. Tehetősb honfiainkat, valamint a magyar akadémia magyar irányú nyelvész tagjait édes anyanyelvünk becsületére kérem, legyenek segédkezésemre, ezen nemzeti, sőt európai ügyben s fordítsanak kis részt anyagi vagy nyelvismereti kincsükből a felőle terjengő balvélemények megszüntetésére.” (500) Hunfalvyékat azonban mindez inkább felbőszítette” (501) S még hevesebben támadtak. (502)
Hiába kérleli tudós társait Mátyás Flórián: „Mióta e munka szerzője a magyar nyelvet képzelt rokonsági kötelékeiből bontani kísérelte s részvétre hítta föl nyelvtudós honfitársait e működésben, az ellenpárt tovább gerjeszté vizsgálatait. Jutalom vagy dicsőség finn-ellenes ügyben napjainkban nem várható. Minden lehető lenézések, megrovások daczára állíttassanak meg még egyszer finnező elleneink sebes haladásukban. Míg e kis egyéniséggel s munkájával bíbelődnek, legalább békén hagyják ősmúltunkat. Nem magán érdek, hanem egy hajdan dicső s ma sem finn keverék vagy korcs nemzet ügye forog itt fenn. Engedjék meg azonban kissé neheztelnünk oly helyzetet, melyben a magyar nyelvjellem tiszta ép voltáért Magyarhonban csak egyes kis tehetség, ez is sokképpen gátolva működhetik, míg a merő hypothesisek körében tétovázó ellenfél szellemileg tekintélyes segédtársak, anyagilag magyar alapítványi pénzerő (!) által támogattatik.” Hunfalvy Pál a kiegyezést előkészítő időszak elején, 1861-ben ki is mondja, valójában mi az ő munkálkodásának a célja: „nekünk a nemzetiségek egyenlőségét gyakorlatba kell hozni úgy, a mint valóban meg is állhat.” „A magyar nyelv- és történelmi tudomány pedig országunk és nemzetünk bel- és külviszonyai által határoztatik meg. Országunk belviszonyai okvetlenül követelik, hogy nyelv- és történelmi tudományunk ezen országnak és az azt lakó népeknek nemcsak jelenét, hanem múltját is teljesen bírja. Ennélfogva nyelvtudományunk köteles nemcsak a magyar nyelvről, hanem az oláhok, a kárpáti és déli szlávok nyelvérül is tudományosan kimerítő munkát bírni.” (503) Ha mindezen célok érdekében nem egyoldalúan és erőszakosan lép fel, ekkor már úgy is mint az 1861-ben alapított új Nyelvtudományi Közlemények szerkesztője, és nem favorizálja túlon-túl a magyarokat megvető Budenz Józsefet, aki iskolát létesített maga körül, egyik hű tanítványa éppen Munkácsi Bernát lett, talán ösztönzőleg hatott volna a magyar őstörténeti kutatásokra. Budenz ugyanis, ellentétben Hunfalvyval, képzett nyelvész volt (mellesleg a sumér-magyar rokonságnak is híve hosszú időn át!), (504) aki tudatában volt annak, mit jelent háttérbe szorítani a finnugrizmus ellenzőit, legyenek azok „csak” a nemzeti tudományok elkötelezettjei vagy a Vámbéry Ármin irányította „törökösök”. Munkácsi „egy szomorú kor érthető tévedéseinek” nevezi Mátyás Flórián adatait.” (505) 
S kevesen voltak, akik átérezték volna Toldy Ferenc 1868-ban elmondott szavait: „Ne ámítsuk magunkat: ezer éves európai birodalmunk nagy- a túlélteknél is nagyobb - veszélyek előestvéjén áll. Mely fontos e tekintetben a nemzetnek minden erejét arra fordítani, hogy fenntartsa és folyvást nevelje európai súlyát a fegyveres erőt mennyire szükséges teljes odaadással s a legelszántabb önfeláldozással megalkotni és minden eshetőségre készen tartani! De van még egy kötelességünk önmagunk iránt s ez az írókat s legkülönösebben bennünket illet, az akadémiát s ez: a nemzeti tudománynak és irodalomnak folyton buzgó és lankadatlan mívelése.” „A nemzeti tudomány az, mely magát a nemzetet és hazáját tárgyalja.” S nemzeti tudományok nélkül „nincs indokolt nemzeti önérzet és honszerelem, ezek nélkül viszont nincs ösztön és erő önfenntartásunkra, s végre hiányzik ezek nélkül ismerete is azon feltételeknek, melyek nélkül ma sem államot szerencsésen kormányozni, sem a nemzet jólétét kellőleg kifejteni nem lehetséges.” (506) 
Az ezeréves ünnepünk mámorában ugyanezt hajtogatja a költő Vajda János (1827-1897): „ [a magyar] az egyetlen művelt nyelv a világon, melynek még rokonát sem bírta mindeddig fölfödözni a tudományos kutatás, melynek katonai, művészeti, bölcseleti műszavai szebbek tökéletesebbek mint az összes európai népek által közösen használt, a rómaiból átlopkodott, korcs-kifejezések: hogy most mi szégyeneljük azt, amire jogosan büszkék lehetünk és mint az őrült, leszaggatjuk testünkről a rászabott szép ruhát és felöltjük a másoktól lopottat, ez oly megfoghatatlan, természetellenes valami, hogy okvetlen csak múlékony lehet, nem tarthat örökké, nem lehet állandó. (507)
Az ugor-török háborúnak nevezett villongás taglalása már nem e fejezet témája, az azonban ide tartozik, hogy a magyarság nemzeti létének megtartásáért vívott harcában a legsúlyosabb vereséget akkor szenvedte el, amikor a múlt század végén, 1872-ben létrehozták Budapesten a világ első finnugor (akkori szóhasználattal: altaisztikai) egyetemi tanszékét Budenz József vezetésével,” (508) bár a tanszék hivatalos neve „altáji összehasonlító nyelvészet” volt. (509) Mégsem kétséges, hogy a finnugrisztika diadalmaskodásában ennek rendkívül nagy hordereje volt s ez mindmáig tart. A múlt század végi erőfeszítések gyümölcseit elmosta Trianon, így nem tudott a magyar őstörténet szerves részévé válni például Zichy Jenő gróf (1837-1906) rendkívül fontos kaukázusi és kínai expedíciójának sok-sok anyaga, holott 1895/96-ban az expedíció tagja volt Bálint Gábor, Szádeczky Lajos, Wosinszky Mór, Wutke Károly festőművész, majd a 10 hónapos 1897/98-as utazásnak Pósta Béla, Jankó János, Pápay József, Csiki Ernő. (510) Most a 2000. esztendőben sincs semmi jele annak, hogy a 130 évvel ezelőtti hegemónia leáldozóban volna. Virulnak és működnek a nyugat-európai finnugor intézetek és tanszékek s még arra sem tellett, hogy a 30-35 évvel ezelőtt kinevezett marxista „tudósokat” lecseréljék. (511)
————————————-
478. Bárczi Géza, Magyar szófejtő szótár. Budapest, Trezor. 1994, 223. (Első kiadása 1941-ben.)
479. A magyar nyelv történeti-etimológiai szótára. 2. Főszerkesztő: Benkő Loránd. Szerkesztők: Kiss Lajos és Papp László. Budapest, Akadémiai Kiadó. 1970, 1079. - vö. A magyar szókészlet finnugor elemei. Etimológiai szótár III. Főszerkesztő: Lakó György. Szerkesztő: Rédei Károly és Sal Éva. Budapest, Akadémiai Kiadó. 1978, 500-501.
480. Czuczor Gergely- Fogarasi János, A magyar nyelv szótára. I-VI. Pest, Emich Gusztáv. 18621874.
481. Uott IV. Pest, 1867. 62-65.
482. ÚMM 4 (1854) I. 168.
483. Magyar Nyelvészet 7 (1860) 251-252.
484. Mátyás Flórián, Magyar nyelvtörténeti szótár. 1-2. füzet. Pest 1868. (csonka maradt!) - Uő Magyar nyelvtörténeti szótár-kísérlet. Pest-Pécs, 1871. -- Szarvas Gábor-Simonyi Zsigmond, Magyar nyelvtörténeti szótár a legrégibb nyelvemlékektől a nyelvújításig. I-III. Budapest. 1890- 1891, 1893. Melich János-Gombocz Zoltán, Magyar Etymológiai Szótár. l-III. Budapest, 1930. I934. 1944. - Bárczi Géza. Magyar szófejtő szótár. Budapest, 1941, kb. nyolcezer szót tárgyal. -A magyar szókészlet finnugor elemei. I-III. kötet 670 címszót!, -a Magyar nyelv történeti-etimológiai szótára három kötetben sem taglal húszezer magyar szót Vö. „A Mutató” c. kötet Budapest. Akadémiai Kiadó. 1984. 37-146.
485. Balázs János. A magyar nyelvtudomány történeti fejlődésének eszmei alapjai. ln: Tanulmányok a magyar nyelvtudomány történetének témaköréből. Budapest. 1991, 76.
486. Fábián István, Nyelv. Nyelvkülönbség és nyelvrokonság. Nyelvvizsgálati rendszerek. ÚMM 9 (1859) IV.511.
487. Marácz László, A finnugor-elmélet tarthatatlansága nyelvészeti szempontból. Kézirat. Köszönöm a szerzőnek, hogy megküldte. - Ugyanez megjelent: Turán I ( 1998) 5. szám, 11-28.
488. Rédei Károly, id. mű (1999). A szerző annyira kevéssé képes átlátni saját mondatait, hogy a 94. oldalon leírja önítéletét: „A pocskondiázás és a sértegetés mindenkor a szakmai gyengeség és a tehetségtelenség jele.” Ez az egyetlen mondata, amellyel maradéktalanul egyet értek!
489. Szilády Áron, Magyar szófejtegetések. Értekezések a nyelv- és széptudományok köréből. 9 (1872) 4.
490. Szilády Áron, Nyelvészkedésünk czélja és eszközei. Magyar Akadémiai Értesítő 2 (1862) III. 352, 354.
491. Uott 356.
492. Jellemző, hogy e kiváló férfiút még manapság is becsmérlik. A magyar életrajzi lexikon. Szerkesztette: Kenyeres Ágnes. ll. Budapest 1969. 172. oldalon azt állítják, hogy Mátyás Flórián „autodidakta módon szerezte meg széleskörű nyelvi és történeti ismereteit.” - Vö. Szinnyei József, Magyar írók élete és munkái. VIII. Budapest, 1902, 881. 884. h.
493. Munkácsi eredeti családneve Munk volt s ezt csak 1881-ben változtatta meg. A pesti zsidó hitközség tanfelügyelőjeként is működött. Mindez, éppen úgy, mint a Budenzhez fűződő igen szoros kapcsolata, minden életrajzi lexikonból közismert, bírálóm, Láng Gusztáv mégis helyénvalónak találta, hogy ezt kipellengérezze. Talán jobb lett volna ehelyett szakmunkákat tanulmányoznia, hiszen abból megtudhatta volna (azt is), hogy Munkácsi büszke volt zsidóságára. Lásd: Munkácsi Bernát, A nyitrai, a nagyváradi és a budapesti Munk-család és a Felsenburg-család genealógiája. Ősök és ivadékok. Kiegészítette és átdolgozta: Munkácsi Ernő. Magyar zsidó családok genealógiája I. Országos Magyar Zsidó Múzeum XI. Budapest, 1939 (!).
494. Munkácsi Bernát, Árja és kaukázusi elemek a finn-magyar nyelvekben. I. Magyar szójegyzék. Budapest, MTA. 1901, 23
495. Mátyás Flórián, Magyar-árja nyelvhasonlatok. Pécsett, 1857, 26.
496. Hary Györgyné, Kiegészítések egy nyelvvita történetéhez. Valóság 10 (1976) 99.
497. E tekintetben is sokat köszönhetünk Götz Lászlónak, Keleten kél a nap. I-II. Budapest, Püski. 1994. - Kollányi Károly, A Kárpát-medence Európában c. könyvében kimutatta, hogy a világ összes nyelve közül az ősműveltség nyelvelemeiből a mai magyar őrzött meg a legtöbbet: 68%-Ot!
498. Mátyás Flórián, A magyar nyelv finnítési törekvései ellenében. Pécs 1857. - uő Észrevételek a finnező véleményre a magyar ősvallásról, nyelvészeti viták és újabb magyar-árja nyelvhasonlatok. Pécs 1858.
499. Kiss Jenő, Az urali etimológiai szótár. Magyar Nyelv 88 (1992) 404.
500. Mátyás Flórián id. mű ( 1858) VII-XVI.
501. Hunfalvy Pál, Mátyás Flórián hasonlító nyelvtudomány-beli működései. Magyar Nyelvészet 3 (1858) 67-113. - uö Apológia. Magyar igeidők. Magyar Nyelvészet 5 (1860) 251 skk.
502. Hunfalvy Pál, Könyvismertetés. Magyar Nyelvészet 4 (1859) 232 skk.
503. Hunfalvy Pál, A 'Magyar Nyelvészet' politikája 1861-re. Magyar Nyelvészet 6 (1861) 10-11.
504. Hajdú Péter, Budenz és az indouráli hipotézis. In: Tanulmányok a magyar nyelvtudomány történetének témaköréből. Szerkesztette: Kiss Jenő és Szűts László. Budapest, 1991, 254-255.
505. Munkácsi Bernát id. mű (1901) 30.
506. Toldy Ferencz, Tudománybeli hátramaradásunk okai. Értekezések 1868, 12-13.
507. Vajda János, Magyarság és nemzeti önérzet. Kóros áramok. Budapest, Singer és Wolfner. 1896, 70.
508. Domokos Péter, „Kell lenni valahol egy őshazának”. In: Emlékkönyv Benkő Loránd hetvenedik születésnapjára. Szerkesztette: Hajdú Mihály és Kiss Jenő. Budapest, 1991, 148.
509. Hajdú Péter id. mű ( 1991) 256. - vö. Domokos Péter id. mű 108.
510. Csinády Gerő, Zichy Jenő oroszországi és kínai expedíciójának története új megvilágításban. Földrajzi Közlemények 87 (1963) 37-48. - Végre megjelent: Zichy-expedíció. Kaukázus Közép-Ázsia, 1895. Szádeczky-Kardoss Lajos úti naplója. Budapest, 2000.
511. Mint láttuk nagy költséggel újra kiadták Gyarmathy Sámuel, Affinitas. A magyar nyelv grammatikailag bizonyított rokonsága a finn eredetű nyelvekkel. Továbbá a tatár és szláv nyelveknek a magyarral összehasonlított szójegyzékei. Latinból magyarra fordította: Constantinovitsné Vladár Zsuzsa és Koszorús István. Bibliotheca Regulyana 3. Szerkesztő: Szíj Enikő. Budapest, Tinta Könyvkiadó. 1999.
