Kp:
IGAZÁBÓL

A -ból, -ből, nyelvünkbe az elvonás

Több alkalommal hallom, a jelentésével ellentétes módon használt szavainkat. Ezentúl ha hasonlót látok közzé teszem.
A fenti kifejezés, ugyan minden jelenlegi nyelvtani szabálynak eleget tesz, de mégis hibás.
Mert azt jeleni; valakinek elveszünk az IGAZÁBÓL.

Kerüljük a hasonló kifejezéseket, mert kitanít a szavaink megértéséből.

Én:
Értem a gondolatmenetet, de nem feltétlen csak rosszul használható ez a szó!

"Igazából azt mondhatjuk..." - ebben az esetben én úgy értem, hogy fogunk "valaminek az igazából" tehát az igazságtartalmá-ból és ebből kiindulva mondhatjuk. Ez csak egy formája annak a szerénységnek, hogy nem gondolom azt, hogy a teljes igazságot ismerem egy adott esetben, de az igazság-ból kiindulva, az igazság-ból kijelölve a fontos részt azt mondhatom, hogy......

Lehet hogy ha úgy beszélek, hogy "Igazába" - aminek kissé régies is a hangzása - könnyebben rátalálok az első néhány lépés után arra, hogy a nyelvünk mit akar ezzel mondani, de én úgy érzem ezt a másik esetben is megtalálom, csak több lépés gondolkozás után.

Helyesebb használati forma: "Igazából azt tartják...", "Igazából azt mondhatjuk..."
Helytelenebb: "Igazából ez egy..."

"Igazából ..." = "(Valaminek az) igaz(ságá)ból (kiindulva) ..."
^^Szerintem ezt jelenti a kifejezés. A rész kivételére utaló végződés alapján ha logikusan meg akarom érteni mit jelent a szó magában, akkor én legalábbis így értem.

Kp:
Talán valakinek, valaminek, az igazságából is el lehet venni.
De ezt mondja a riporter: "Igazából a koronavírus..." vagy bármilyen hivatkozás, ha nem tagadással folytatja, hanem állítással akkor én helytelennek tartom, pontosabban akkor nem igaz.
Azért tartom helytelennek, mert az igazság a valóság, a valóságból elvenni már kisseb igazság. Talán szerencsésebb lenne egyszerűbben fogalmazni.
A riporter és egyre többen, kötőszónak használják helytelenül.
"Igazából nem tudom"
Ilyeneket hallok, még a televízióban is.

Kp:
Talán a képzők helytelen használata miatt alakult ki.

Az IGAZÁN szavunk létezik itt nyomatékot adunk az igazságnak.

Igazából szavunkra az a példa esetleg elmegy amikor az Ő igazságáról van szó és az Ő igazságából veszünk el valamit, (harmadik személyre vonatkozóan) amit a sajátunkénak akarunk, beállítani. Egyszerűen eltulajdonítjuk. Ezt a formát nem szoktuk használni, ezért tűnik furcsának a fenti szóhasználat. Idegen a nyelvünkhöz, átalakítja a gyökök jelentését.

Re:
"Igazából nem tudom"
Ilyeneket hallok, még a televízióban is.

Én:
Ó én ennél rosszabbat is hallok. Mondjuk azt, hogy "igazándiból". Ettől már én is falra tudok mászni...

Én:
Természetesen a megkérdőjelezhetetlen használati alak ez:

"Nem engedett az igazából" - ha ezt mondjuk talán jobban érteni mi mentén jutok el az előző eszmefuttatásban a mai egyéb jelentéséhez

Kp:
Ez talán azért lehet jó mert kettős tagadás.
Gondolom egyszerűbb ez úgy, hogy "megtartotta az igazát". 

Én:
Szerintem nem kettős tagadás, hanem a -ból -ből nem feltétlen elvételt jelent, hanem egy rész kijelölését valami-ből.

Lásd: Mely család-ból származol?

^^Itt szerintem világos, hogy nem kiszakítást jelent egy dolog-ból, mint ott ahol például azt mondjuk, hogy "ettél a leves-ből?" hanem kijelöltük a családot és a -ból -ből annak egy részét fejezi ki.

Hopp, meg is értettem mit jelent maga a végződés! Ezért jó beszélgetni, mert úgy jön a megvilágosodás! Mit jelent az, hogy -ból, -ből? Nézzük meg! "B-L" = "BéL", tehát valamin belüliséget fejezünk ki vele. A "be" üresen pedig ugye ennek a félkész alakja, tehát nem valamin belül vagyunk, hanem csak valamin belül leszünk (mert "hiányos a szógyök" - azt mondanám). Lásd még "belső, benső, belseje, benn, bennseje, stb."

Én is kicsit "érzem", hogy van egy kifele húzás az adott halmaz-ból, amikor -ból, -ből végződést használok, de ezt a kifele húzást én csak elkülönítésnek érzem és nem feltétlen szétválasztásnak, kiragadásnak. Tehát ha azt mondják, hogy ettem-e a levesből, akkor nem azt érzem, hogy a level-ből, kiszakítok a kanállal, hanem azt, hogy a level részé-ből került-e belém. De én a részképzést érzem erősebbnek. Az elkülönítést.

Más kérdés, hogy az "elkülönít" szó is rokon ugye a "ki-" szóval, de ezt most hagyjuk. Meg a "kijelöl" szó is ugye rokon vele. Szóval ha egy valamiből részt képzünk, akkor az nagyon gyakran jár annak kiszakadásával, de a -ból, -ből az szerintem a bél, belső szóval rokon akkor is, és ARRA VONATKOZIK, HOGY NEM AZ EGÉSZRŐL, HANEM AZON BELÜLIRŐL beszélek.

De egyébként nem kötekedve mondom ezt, sőt! Szerintem ha nem veted fel, akkor nem kezdek ezen gondolkozni és pont az lenne a jó, ha minél többen megpróbálnánk a nyelvünkön gondolkozni

Én:
Még egy adalék! Ez most utólag jutott eszembe. Mivel a "b" és "v" hangok igen közeli rokonok, nézzük meg mi történik ha a végződést átírjuk "v"-vel kezdődőre:

"Mely családval..."
"Levesvel"
"Társaságval"

^^Ilyenkor azt kapjuk hogy -val -vel, tehát "VELE" (itt ez a ragozáshoz köthető alapszó). Ha hozzáteszem, hogy "vele EGYÜTT" és elgondolkozok azon, hogy az EGYÜTT ugye azt fejezi ki, hogy egyként vele, vele egy-ség-ben, véle úgy, hogy egyek vagyunk valami szerint, akkor szerintem látszik a hasonlóság, hogy itt is rész-egész viszonyról van szó, de árnyalataiban más a viszony. Megint azt kapjuk, hogy a Magyar nyelven ami hangzásilag közel van, az jelentésben is rokon!

Ami pedig érdekes és szerintem túlságosan is kimarad a köztudatból: a ragozás, toldalékok rendszere bizony rokon az alapszavakkal és a szógyökökkel! Lásd -val -vel és "vele", vagy -ból -ből és bél, bel(ső) bel(világ) stb. Na ezt is miért nem tanítják vajon az iskolákban? (-ban, -ben = benn ugye nem is kell mondanom!!!)

Én:
Ó és ha még egy hangot ugrasztunk a kiejtési szabályok szerint:
-vele
-fele

Következtetés: Ha valakivel együtt mész és azt mondod vele tartasz az úton, akkor te az ő fele vagy az úton? Ugye megint oda sodódtunk, hogy ami hasonlóan hangzik, az jelentésében is hasonló! Érdekes. Ilyen is elférne a NAT-ba, de előtte egyáltalán kutatóként kéne ezzel komolyan foglalkozni! Hol vannak a nagy nyelvészek? Nagyon durva lehet a kontraszelekció, hogy a facebook-on beszélgetve józan ésszel kiderítjük ezeket, de tanulmány nincs erről... Na ez a szomorú dolog 

Kp:
Egy rész elvétele is elvétel az IGAZSÁG -ból. Elvonás.
A "levesből" is elveszek, a kanál meg csak eszköz hozzá.

Kp:
 A ból, ből rag az elvonást jelentő rag, BŐL, névmódosító rag, mint: vár-ból, vér-ből, kor-ból, kör-ből, sír-ból, szív-ből. Régiesen balól (= belől), pl. házbalól = házból. Részletes tárgyalását l. BŐL alatt.
 Van még egy jelentése ahol a szó meghatározó gyöke ezekben: bólint, bólog, bólogat, bólt vagy bolt. Alapértelme: hajlás, görbedés, ívded alak.

Kp:
Az igazából szó nem létezik, persze képezhetünk ilyet és mint látjuk meg is tesszük.
Én helytelennek tartom mert módosítja alapszó (gyökszó) jelentését. 

Én:
rtem. De szerintem ez nem elvétel, hanem a rész kijelölése. Van továbbá hogy ez a forrás megjelelölése is: például "vízből csinált bort", vagy "egy vérből valók vagyunk" az továbbgondolása annak, mintha azt mondom, hogy a "tó-ból hoztam a vizet - ahol ugye el is hoztam". Ezért említettem, hogy ha egy "család-ból" származol, akkor az nem jelenti azt, hogy már nem vagy a család része, hanem azt jelenti, hogy kijelölted a rész-egész viszonyt és a forrást. Hasonlóan, ha mondjuk "Erdély aranyából" építek egy dísztárgyat attól az még nem szűnt meg Erdély aranya is lenni mondjuk adott esetben. Ez mondjuk pont egy olyan téma, amin el lehet filozofálgatni. Mindenesetre a "nem enged az igazából" az olyan, mintha azt mondanánk: "nem ad inni a borából".

Ha valaki sértődöttség-ből cselekszik akkor monjuk én is le tudom úgy is vezetni, hogy a sértődöttség csökken, abból kiszakad egy rész és ebből keletkezik a cselekedet mondjuk. Abban az esetben, ha valaki azt kérdi "melyik családból jöttél?" lehet hogy egyértelmű a nyelv számára, hogy a család eszerint nemigen lehet jelen, vagy nem vagyunk helybeliek között így a -ból elvándorlás, kiszakadás része is igaz.

Egy régi kifejezés: "Istenigazából". Ez erősebb formája annak, hogy "igazából" és szerintem azt fejezi ki, hogy nem akármilyen igazságból mondok valamit, hanem az Isten igazá-ból mondok valamit.

Mondok egy másik jó használatot: "Igazából huszár lett aztán!" Miből? Az ő igaz-á-ból, nem más igazából, nem is hamisságból, hanem az igazságból.

Nehéz körülírni mire gondolok, ezért hozok példákat, de megpróbálom körülírni: Vegyük azt a szót, hogy fél-igazság. Ez nyilván rossz dolog, mert félig hamisság! Azonban mi van azzal, ami az igazságnak egy része, de nem tartalmaz hamis dolgot? Erre hivatkozhatok úgy, hogy az "igaz-ból" van. Olyan, mint amikor azt mondom, hogy kő-ből van a vár. Ha a világ összes kövét összegyűjtjük és várat építünk belőle, az a vár akkor is kőből lesz. "belül" kő van, az alkotja. Tehát amit például igazságból építesz, azt az igazság alkotja akkor, azt van "BeLül". Arra is utalhat a -ból -ből, hogy mi-ből van valami (tehát "miből" = "mi belül")

Kp:
Az első példáid is mind elvételről szólnak. Vízből, vérből, tóból, minden esetben névmódosító ragként használtad. Elvettél a vízből és bort csináltál belőle, nem az összes vizet változtattad borrá, hanem azt amit elvettél, módosítottad a víz, vér, szavakat elvettél belőlük annyit amennyi bort akartál "csinálni".
Azt jól mondod "attól még nem szűnt meg".
Ez elvonás. Sőt kivonás a szó ból, böl jelentése magyarul.
Az ötből ha elveszek hármat az már nem öt hanem kettő, ezért elvonás, kivonás és névmódosító, mert az ötből kettő lesz az elvett vízből meg vér. És így a többi.

Kp:
Az elvétellel a fenti használatban megmódosul a szó jelentése. Az igaz az egész, ebből elveszel az igazából, szóval ez csak részigazság lehet. Nem is ez vele a gond, mert az elvonás ezt jelenti, hanem az a gond, hogy az egész fogalmát megmódosítja mert az igazság az egész. Tehát olyan szónál használta a riporter ami önmagában egész, ezzel megmódosította szó IGAZ fogalomképét, és anyelvünk erre a fogalomképre épül fel.
Amennyiben ötből, vagy a vízből vagy a tóból vesz el akkor nincs probléma vele mert a víz megmarad. De az igazság megmódosul és más lesz az igazság érzetünk. Ha sokszor így használjuk akkor az igazságot elfogadjuk akkor is, ha az csak féligazság.

Kp:
Röviden a probléma az, hogy ennél a szónál "Igazság" lett használva a névmódosító, elvonás.

Kp:
Ezt jól kitárgyaltuk. Talán érthető amit az elején megpróbáltam mondani.

Én:
Értem mit mondasz, de ha egy családból származol, akkor ellenben nem kerülsz ki ettől a családból. Szerintem a jelentés lényege nem az elvétel, hanem az, hogy min belül van a kérdés tárgya. Ezért mondtam, hogy "miből" = "mi belül". Konkrétan akkor azt kérdezem, hogy mi van belül.

Ha valamit harag-ból, gonoszság-ból teszel, akkor melyik gondolatmenet a közelibb? Az, hogy elveszelytesz valamit a gonosz érzésből és azt beépíted a tetteidbe, vagy az, hogy a tetted motivációja a gonoszság alkotóeleméből épül fel? Mi van ha nem csökken a haragod a hatására? Akkor nem haragból elkövetett dolog talán?

Tegyünk egy kísérletet, hátha érzéketi amit gondolok. Ha valahol azt látod -ból, -ből ott azt hagyd el és írd ki inkább, hogy "belül".

"Mely családból származol?"
-> "Mely család belül származol?"

"Gonoszságból cselekedte ezt."
- "Gonoszság belül cselekedte ezt."

"Nem enged az igazából"
-> "Nem enged az igaz belül"

"A vár kőből épült"
-> "A vár kő belül épült"

Egyébként "ötből kettő az három" igen, de ha azt mondom, hogy "adj vissza százból"?

Egyébként hogy miért nem jelent rögtön kiszakítást a -ból -ből, már az is jelzi, hogy kimondhatom: "Nem adok el a földjeimből". Nem szakadt ki, mert az én tulajdonom a földem, hiszen el sem adom pont most mondtam. A fenti fordítással "Nem adok el a földjeim belül" (amit ha persze rendesen megragozok, akkor azt mondtam, hogy nem adok el a földjeimen belül-ről", de ezt a fenti példáknál se tettem, mert anélkül is érthető szerintem. Mindenki megteheti az egyes példáknál. Ha itt az tűnik zavarónak, hogy ott a tagadás akkor adok egy másik példát: "A kastélyom szobái közül a legjobb-ból nézhetitek a napfelkeltét!". Vajon ezáltal a szoba kiszakadt, el lett volna a kastélyomból? Nem, egyszerűen ki lett jelölve, mint egy belső része a kastélyomnak. Kiírva a fenti ötlet szabálya szerint: "A kastélyom szobái közül a legjobb belül nézhetitek a napfelkeltét!" (amit ragozásilag helyretehetek úgy, hogy a "legjobbon belül", de itt se erőltetem. Szerintem érthető mire gondolok.

Az "ötből kettő egyenlő három" az szerinten rövidítés a matematikán belül és pont nem tökéletesen adja vissza a nyelvet. Ezt talán azzal a példával tudom megvilágítani, hogy ha száz Magyarból kettő hallássérült, akkor az a két szegény ember nem lesz kevésbé Magyar onnantól kezdve azért, mert hallássérült, hanem egy rész-egész viszonyt képeztem ezzel. Az hogy elvétel is társul-e hozzá az inkább esetenként változik. Az "ettél az ebédből" az tehát inkább nekem az "ettél az ebéd belül" - tehát ettél az ebéden belül" értelmű, tehát hogy a fogalomba tartozó dologból ettél-e és a "kivonás", vagy elvonás az ige miatt van ebben az esetben. Inkább azt látom, hogy az okozza a galibát, hogy az elvonáshoz általában kell ezt a szerkezetet használni - bár ez a szerkezet nem maga az elvonás, hanem annak kifejezéséhez IS kell és gyakran.

Én:
Egyébként a vár példára visszatérve varázslatos a nyelvünk tényleg:

- Kő-|BőL| épült
- Kő-|VeL| épült (B-V rokonhang, kő volt benn az építésben! = kő használatával)
- |FéL|-ig kőből épült (B-V-F rokon hang)

^^Ezek hangtanilag és jelentésileg is tényleg mind-mind rokonok. Ezt tessék nekünk megmutatni más nyelveken! Ami valamin belül van, ami az alkotóeleme az az adott dolog "egyik fele" (ha nem is feltétlenül mértanilag felét teszi ki). Az szinte hihetetlen, hogy a nyelv hogy képes egyben tartani az összetartozót, de az apróbb részleteket mégis szétválasztani. Ezt még tudatosan is nehéz ilyen jól megtervezni, ezért nagyon ügyelnünk kell a nyelvünkre tényleg.

Kp:
Ezt én részletesen kifejtettem ha érdekel a véleményem a következő szócikkeket olvasd el: V és R gyökhangok, VR hangpár, var, vár, vér, ver stb gyökszavak, és az AVAR szavunk.
Kizárólag nyelvi alapokon megközelítve.
Ha érdekel akkor a linken levő bejegyzéseket alúról kezd olvasni.
És mindenkit szívesen várok a szerkesztéshez, aki erőt érez magában éged is.

https://wiki.kromek.hu/?cat=261&paged=2%3Fcat%3D261

Lm:
-ból helyett (gonoszságból) használható (régen használatos volt) az -ul vagy az -at: igazat szól/tesz, igazul él - és ha már igaz, mennyire érdekes, ha az igazból elveszem az i-t, marad a gaz, ami már annak az ellentettje (ez ott bukik ki nagyon szépen, ahogy a magyar i-gen szóból a héber a gen (náluk: ken - g/k hasonulás zöngés zöngétlen pár) használja, és ahogy az i-gazból az i elvonásával az ellentettje keletkezik, úgy az i-genből az i elvonásával az ellentettje keletkezett?

Kp:
Egyébkén újra végig olvastam és azt gondolom nem érted a ból, ből szavakat.

Kp->Lm:
Igen ma már nem használjuk az előtét ragokat, ez pontosan meghatározza a szó korát. Mint tudod az indoeurópaik használják, főleg a Helén és a héber.

Lm:
Egyből egy az nulla. Értem, hogy manapság másként használják a szavakat, de a szó alap rezgése változatlan marad, így annak fizikai hatása sem változik csak azért, mert más szövegkörnyezetben használjuk. Ezért én például nem szeretem a nyugati beszédfordulatként használt "how are you" azaz: hogy vagy? udvariassági formulát, és igazán senkit nem érdekel, hogy vagy, csak köszöntek (nekem ez az egész nagyon felszínes). Az angolban a másik a negatív beszéd, amikor a "terrific" azaz szörnyűséges szót "nagyszerű" értelemben használják, és erre sok más példa is van. Az angolban tipikusan előjön az a tendencia, hogy mást mond, mint amit gondol. Ez pedig hatalmas ellentmondást teremt a beszéd rezgése és a mondanivaló között (magyarán attól még, hogy a "szörnyű"-t arra használom, hogy rendkívüli/jó, még "szörnyű" rezgése lesz). Aki ismeri, hogyan működnek a mudrák, érti, miről beszélek (meg az is, aki tisztában van a kimondott szó teremtő erejével - agykontrollos anekdota, hogy aki állandóan azt mondja, hogy "ettől befosok" - az addig programozza magát, amíg ez egyszer be is következik - és ez még a jobbik eset, van, akinek a kedvenc szófordulata, hogy "ettől mindjárt meghalok", vagy "rámegyek"...nos, ezt talán nem kéne idő előtt bekövetkeztetni - szerintem.)

Kp:
 Azt hiszem a modern nyelvészet prefixum -ként hívja ezt a toldalékot.
 A gyöknyelvben hívják előtét ragnak.

Kp:
Az "I" egyedi hangról:
Közelséget mutató szócska, mint származékai: i-de, i-tt, i-nn-en, i-nn-ét, i-ly bizonyítják. Ellentéte: o, mint: o-da, o-tt, o-nn-an, o-nn-ét, o-ly származékaiból kitünik. Rokon e jelentéssel, midőn kicsinyitő, fiatalitó értelme van, leginkább keresztnevekben, mint Feri, Erzsi, Pali, Matyi, Pisti, Laczi, amidőn ellentéte szinte o megnyujtva, s néha még k betüvel toldva, mint Ferkó, Erzsók, Palkó, Matyók, Istók, Laczkó. 2) Jelent mozgást, menést, haladást, a legszélesb értelemben véve, s megvan a szanszkrit elvont gyök: i, a görög ihnai, a latin ire, a szláv it v. iti igékben, s megegyezik vele a lovat ménesre nógató és leheletes hi v. gyi indulatszó. Egyezik vele az ü gyök is űz (= ü-öz), üget (= üget v. ü-ög-et), üldöz (= ü-öl-d-öz) szókban stb. Származékai: idő, ideg, ill, illan, ing, inog, ireg, iz (tag), izeg, melyekben általán a mozgás, menés, haladás vagy mozgási képesség fogalma rejlik. Ide tartoznak a rezegő, reszkető mozgást jelentő: ied v. ijed, iszony, iszonytató, és a rázkodtató mozgást kifejező irtózik, irtóztató. 3) Elavult egyszerü ige, melyből sz segédbetüvel származik: i-sz-ik, s ebből i-t, i-t-at, i-t-at-ás stb. mint ě gyökből lett: ěszik, ětet, ětetés stb. 4) Boszankodást jelentő egyszerü hang, pl. I! nem akarok semmit tudni róla. Fájdalmas kitörést, részvétet jelentő indulathang az irgalom, vagy régiesen: iorgalom, iorgat szókban. 5) Az ivölt (i-öl-t, i-v-öl-t v. ü-v-öl-t) igében hallatszó i (vagy ü) hangutánzó; torokhang előtételével hí, hív, (mely rokon hé! szóval is) és ki-á-lt, ki-a-bál.

forrás CzF.

Én:
Lehet hogy mégis Magyarrá kellett volna ragozzam a példáim:

"Mely családból származol?"
-> "Mely család(on) belül(ről) származol?" (tehát egy családon BÉL-ül születtem, melyik ez?)

"Gonoszságból cselekedte ezt."
- "Gonoszság(án) belül(ről) cselekedte ezt." (Tehát ami cselekményt előidézte az a lelke gonosz részéből származik - ugyanez a harag-os példa esetén)

"Nem enged az igazából"
-> "Nem enged az igaz(án) belül(iről)" (nem engedi el azt, ami az igazsága)

"A vár kőből épült"
-> "A vár kő belül épült" (A vár belül kő lett amikor épült - mi van benne az a kérdés szerintem)

"Miből van a vár?"
-> "Mi belül van a vár (elemeiben)?"

Úgy látszik a "-ból/-ből" egyenesen fakad a belül, bél, bele, bel(-ső) stb. szavakból és érteni lehet ezt akkor is, ha ezeket külön helyezzük oda a szó mögé.

Érezhető, hogy sokszor elvonásra használjuk, de úgy is érződik, hogy nem csak arra, hanem inkább abból fakad ez az érzése az embernek, hogy elvonáskor a legtöbbször előkerül ez az alak, ellenben más esetben is előkerülhet ahol nincs elvonás. Ilyen például a "százból két Magyar halláskárosult", ahol nem válnak nem-Magyarokká szegények. Ha azt mondom "százból", akkor a százból elvonhatok kettőt és nem a Magyarságukat vontam el - de úgy is fogalmazhatok, még mindig ékes Magyarsággal, hogy "száz Magyarból kettő halláskárosult". Ebben az esetben viszont a Magyarhoz kapcsolódik a -ból végződés. Logikailag a "száz"-hoz kapcsolódna és ez is rosszul használt forma volna? Úgy látszik nem, inkább arról van szó, hogy "Száz Magyaron belül kettő halláskárosult" - nincs jelentéstorzulás így és a halláskárosultak is Magyarok maradtak.

Ha mégis erőltetni akarjuk azt, hogy az elvonás is a jelentés része (ez néha hasznos ellenőrzésképpen), akkor egyéként azon a vonalon lehet elindulni esetleg, hogy a "B-L" mássalhangzó-kettős az tud-e esetleg olyan összetételként viselkedni, ahol az egyik a "Be" a másik a "Le", "eL" önálló jelentésű gyökökkel rokon. Ebből már logikusan ki lehet hozni, hogy a kapott értelmezés akár a "Be" jelentés "eL"-vonása legyen. Egy érdekes kapcsolatra bukkanhatunk továbbá itt! Megérthetővé teszi ez talán az "öL", mint az "öL-és" és az "öL", úgy mint "anyaöl" jelentéstani kapcsolatát azzal, hogy ezek is valamit "eL"-vesznek, vagy valaminek a végét jelzik (az anyai öl például a magzati élet határolópontja). Bár itt is inkább az el-határolás talán az alapszó (lásd el-határolás, el-választás, el-különítés, el-lenség, stb.)

Igazából az elhatárolás és leválasztás is "el-szakaszt". Ha valami "éL-es" tehát éle van az is egy elválasztó, egy vékony valami. Rokon továbbá rögtön az "éR" szóval is ez a vékonyság (akár a patak kezdeményét, akár az ütőéR szóban lévő ér szóra gondolunk). Itt kicsit elkalandoztunk, de ha ezen az irányon indulunk el, azért egy picit érdemes megtorpanni a "belül", "bele" és hasonló kifejezéseknél, ahol viszont nem "be" és "el", hanem inkább a "be" és "le" jelentés kapcsolódik. Hiába rokon a "le" és "el" jelentéstanilag és hangtanilag, de az egyik használatával tényleg elvonást, a másikkal viszont pont "bele a közepébe" vagyis "le annak bennső lényegébe" tehát "LE/BE-LE" teszünk mondjuk valamit valamibe. Ezen nehezebben követhető dolgokat némely régiesebb nyelvhasználat lehet hogy tényleg jobban vissza tudta adni (például "bévül" is használatban volt "belül" helyett), de nem feltétlen rossz a mostani szóhasználat akkor sem, ha esetleg elsőre annak tűnik. Arra viszont törekedni kell mindenképp, hogy archaikusabb és tájnyelvi variációk is megmaradjanak! Ez nagyon fontos az értelmezéshez!

Kp->Lm:
Pontosan erre gondoltam amikor ezt a kifejezést megkifogásoltam. Ilyen például ha tüsszent valaki azt mondják egészség, nagyon rossznak tartom. Ezek mind az angolból és más idegen nyelvekből átvett rossz minták. Jó és kell az idegen nyelv tanítás, de nem így mert nem őrizzük meg a nyelvünket. A gyökereket. Nagyon sürgősen kell tanítani a magyar hangzást, szótagolást, érthető szótagokat, nem a szótag közepén történő elválasztást és a többi... gyök, hang jelentések, mondat szerkezet, stb...

Lm:
Ehhez el kell először ismerni, hogy a magyar ragozó gyöknyelv, át kell dolgozni a teljes nyelvtantanítást, meg persze a történelemtanítást is (nem vagyunk "finnugorok", ahogy az "indoeurópaiak" sem indoeurópaiak, ezek mind politikai elméletek politikai programok megvalósítására). Vissza kell fordítani a nyelvújítás rombolását is.

Kp-Én:
Nem érted a szavaikat.

Lm->Kp:
Tiszt(á)ul és tisztán - itt használható az -án végződés, de az igazán nem ugyanazt jelenti, mint az igazul, ezért nem mondhatom, hogy igazán szólt (csak hogy igazul beszél), viszont azt mondhatom, hogy tisztán beszél (és azt nem, hogy tisztául beszél (bár szerintem ez a régi beszédben használható volt), a tisztul meg ugye már ige). Jó dolog, ha a nyelvtani szabályainkat betartjuk és általánosan alkalmazzuk, nem keverjük, mert így a beszéd ereje és hatása is megmarad (és fontos az egyenes és tiszta beszéd: azt mondom, amit gondolok és helyesen mondom - a helyes pedig sok mindent jelent: helyén való (magyarán nem szemét), a pár is helyes (mert egymás mellett van a helyük) - azaz: a rend/szer megfelelően működő elemei. Ugyanilyenek a szavaink is, a helyes beszéd működteti a nyelvet és fenntartja a rendet és a rendszert is (a rend ugye sort, sorrendiséget is jelent).

Én:
Az "egészségedre" szó egyébként miért rossz alkotmány? Egyébként az angolok azt mondják "bless you" (áldás rád), de a szlávok pont azt amit a Magyar mond (na-zravlje). Itt azon túl, hogy tükörfordították, a fordítás maga egyébént miben rossz?

A nyelvújítás szerintem nem mindenben volt káros, sőt nagyon sokszor szerintem a nyelv eredeti lényege még azt is túlélte, ha hozzá nem értő próbált nyelvújítani (na nem a hozzá nem értőnek hála, hanem a nyelv sajátos ereje miatt). Sok nyelvben egyszerűen annyit se csináltak, hogy tükörfordítsák a szavakat és egy-az-egyben tömegével vettek át latin-germán-angol-akármi szavakat! Az ennél még rosszabb lenne.

Szerintem inkább az a káros, hogy a nyelvújításnál mélyebb szintre nem ásnak le. Ha azt mondom egy gyereknek, hogy az "eső" neve azért ez, mert "ő az ami esik", tehát ez egy megszemélyesítés és nem csak egy önkényesen kiválasztott "rag, jelző, akármi" amit nyelvtanórán ostobán előadnak ebből, akkor azonnal kinyílik a szeme. Sőt állítom hamar átlát a nyelvújítási dolgokon is. A komoly probléma inkább az, hogy a nyelvtan tanítás belterjes és ádáz kezekben van! A nyelvészet is, de a nyelvtanítás a komolyabb probléma, mert alig találni olyan gyereket, aki "ne utálná a nyelvtan órát". Persze olyan erőltetett rendszerben ahogy tanítják nem is csoda hogy hülyeségnek tartja, én is annak tartottam nagyrészt amikor én tanultam nyelvtant.

Lm:
A magyar mágikus szertartásnyelv. Éppen ezért nem mondják ki a dolgok igazi nevét, hanem körülírják: a farkasnak farka van, a szarvasnak szarva, az eső esik, a folyó folyik (ennek szent neve az itil vagy etele) - mivel úgy vélték, ha kimondják egy dolog igazi nevét, akkor megidézik (érdekes, hogy az ördögűző hagyományban is mindig a démon igazi nevét kell kicsikarni belőle, hogy elűzzék, mert ha tudod valakinek a nevét, akkor hatalmad van fölötte - gyanítom, hogy az indiánok is ezért adtak nyilvános neveket maguknak pl. Ülő Bika stb. és lehetett nekik igazi nevük is, amit nem mondtak el mindenkinek). Ezen felül az olyan szavaink, mint például a felhő - fel-hő: amikor ezt a szót megalkották (véletlen nem lehet), honnan tudták, hogy a hő felszáll, és abból lesz a felhő? Persze magyarázzák mindenféle türk meg finnugor hazugsággal...amiből annyi igaz, hogy van rokonság, de az unoka hasonlít a nagymamára, vagy a nagymama az unokára? Mert a finnugristák szerint a nagymama hasonlít az unokára...

Én:
"Tüsszentés esetén mondhatjuk: áldás!" - ezt mondják az angolok is. "Bless you!" Akkor átkerülünk az egészségedre = na-dzravlje tükörfordításából az angolnak megfelelőbe. Egyébként ez nyelvújítási szó, vagy csak tippelünk? Én nem tudom nyelvújított szó-e, mert simán lehet hogy mások tükörfordítottak minket.

Egyébként én is "tükörfordítottam" már szakkifejezést. Le szerettem volna írni azt, hogy "headset", de úgy hogy ne használjak hozzá angol szakkifejezést. Na mármost technikailag náluk alakult ki valószínűleg maga az eszköz, ezért nem volt neve Magyarul. Gondolkoztam egy kicsit és azt mondtam: "fejszerelés". Ha rövidíteni akarom, akkor "fejszer". Nem tudok jobbat, de lehet ekézni. Szerintem jobb, mint mondjuk a "buszmegálló" ahol a busz-t sajnos már tényleg csak szótár jellegűen lehet megtanulni.

Ezzel utoljára akkor szembesültem, hogy azért mi Magyarok még így is szerencsések vagyunk a nyelvújítással, amikor a barátnőm külföldiül "tépőzár"-t akart nekem mondani. Angolul, mert így beszélünk. Nem értettem. Kézzel-lábbal mutogatta. Rájöttem. Kiderült, hogy egy márkának a nevét mondta, mert az ő nyelvén ez olyan mint a "still-fűrész" nálunk, hogy egy márka adta az egész szót magát. Na ezek a legrosszabb folyamatok, ehhez képest a nyelvújítás smafu és ez viszont most zajlik folyamatosan...

Lm:
A headset-re használják, hogy füles :) Felteszem a fülest :) Nekem tetszik 

Én:
Egyébként az "áldás"-t azért lehetne preferálni az "egészségedre" kifejezéssel szemben, ahogy monjuk az "Isten veled" kifejezést is lehet a "viszlát" szóval szemben. Egyszerűen azért, mert így több a szakralitás benne - nagyságrendekkel több, ugye, mert az áldásban benne van az áld, az élet, az él.

Jut eszembe! A pap itt a faluban elkezdte valamelyik héten Magyarázni, hogy "az áldozat ám nem minden kultúrában jelentett ám olyan rossz dolgot!" meg csodálkozott, hogy vannak ókori leírások olyan áldozásokról ami már-már lakomaszámba megy és kifejtette, hogy valaha olyasmit jelentett ez bizonyos népeknek, hogy szent tevékenység, de mi a nyugati fejünkkel arra gondolunk rögtön, hogy nagy áldozatot hozunk, nagy ára van stb.

Ahogy mondta gondolkoztam: "Áldozat" hmmm.

Áldás, Áldoz, Áldozat...
Ok, Okoz, Okozat...
fedő, fedez, fedezet...

Hát nem pontosan ezt jelenti nálunk is? Aki áld-oz, az áldással foglalkozik, áldomással, az áldás pedig magában foglal, illetve rokonítható olyan szavakhoz, mint az ál-om (lásd: álmodj!) él-et, vagy Isten Jézus által használt neve, mint Éli stb. stb. Szóval elég mély a dolog és nincs belekódolva, hogy az áldozat rossz. Az áldással, illetve így a szent dolgokkal kapcsolat, azzal foglalkozás. Azt is mondhatnám, hogy van a trükk és van a trükközés, akkor hogy lehet nem érteni az áld, áldás, áldoz, áldozás rokonítását? És emberek - okos emberek is - képesek beszélni arról, hogy ez valaha valakiknek más jelentett az ókorban, bezzeg mi... és eközben ott lóg ki a méteres lóláb és az ember nem mindig veszi észre. Sajnos ez a rossz kézben lévő nyelvoktatás áldatlan hatása.

Én:
"A headset-re használják, hogy füles :) Felteszem a fülest :) Nekem tetszik" - ha füllhallgató, vagy fejhallgató, vagy hallással kapcsolatos dolog, akkor a füles nagyon jó! Az esetemben virtuális valóság headset-ről volt szó. Ott nem mondhatja az ember, hogy "füles", jobb ha azt mondja hogy "fejszerelés", vagy ha van olyan nagy, akkor sisak. De ha mondjuk egy hivatkozott anyagból fordít valaki és ott egy kalap alatt használják sisakra és szemüvegre, illetve használják még fejre tehető más jellegű eszközre" akkor vagy 3-4-5 mondatot ír az ember, vagy megpróbál élni a nyelv sci-fibe illő lehetőségeivel, hogy könnyen lehet tömör új szavakat alkotni ami kifejezi ezt a katyvaszt talán 

Lm:
VR cuccot én nem használnék :) Mátrix a mátrixban? :) avagy Tron :) sok dokumentumfilm készült a témában :) Fejszerelés nekem olyan, mintha a fejemet szerelnék 

Én:
Egyébként a fej-szerelés nem a bicikli-szereléssel tűnt rokonnak (mert ugye az tevékenység, ez meg egy tárgy), hanem mondjuk az mint a felszerelés, vagy akár a "szerelés" amiben egy focicsapat játszik stb. Úgy rövidítem, hogy "fejszer" és kicsit benne van hogy "szerkezet", meg ugye a fejeden van. Szerszám, pajszer, stb. alapján. Mindegy. Ahogy a felszerelést fel-szereled mondjuk magadra, úgy a fejszerelést felszereled a fejedre - tehát így megmaradt a bármi elektronikai eszköznek, ami a fejre kerül. De hagyjuk is ezt a témát szerintem, eléggé mellékág ez már.

Egyébként a témához visszatérve két dolgot csináltam: egyrészt gondolkoztam, másrészt újraolvastam az összes itt elhangzott dolgot.

A gondolkozásból az jött, ki, hogy a -ből, ből, valami-ből elvétel értelme, vagy azzal rokon értelme bemutatható egy példával amire az én példáim nem lesznek jók. Eddig kerestem ezt, de csak most találtam meg: "barlangból, kastélyból, erdélyből"... Ezeknél mindegyiknél azt jelenti, hogy valahonnan kijöttél és tényleg sokkal erősebben benne van az, hogy most nem vagy ott a barlangban, kastélyban, erdélyben. Ellenben ha azt mondom, hogy barlangból, akkor a barlangból nem szakadt ki semmi. Ha azt mondom, hogy kastélyból (jöttem mondjuk az előbb), akkor a kastélyból nem szakadt ki semmi.

Ami elkerülte a figyelmem és most a visszaolvasásnál feltűnt, az ez a bejegyzés:

"A ból, ből rag az elvonást jelentő rag, BŐL, névmódosító rag, mint: vár-ból, vér-ből, kor-ból, kör-ből, sír-ból, szív-ből. Régiesen balól (= belől)...."

Egyrészt itt rögtön megjelenik a vár-ból (amit eddig kerestem...) másrészt nagyon érdekes, hogy ha tényleg valaha ezt úgy mondták, hogy várbalól, várbelől. Igazából szerintem ezesetben sokkal tisztább a "régies" forma. "Várbelől" = "Vár + Bel + El" összetétel. Az el rögtön kifejezi rendesen az onnan elszármazást (mondjuk nem elszakadást, hanem elszármazást, hiszen nem a vár csökkent ha kimegyek onnan!) és a Bel az szépen kifejezi, hogy bel-ső részéből származtam el, tehát belülről.

Ennek megvan egyébként a forrása, ahol még így használták? Esetleg Fogarasi-Czuczor?

Egy érdekes dolog feltűnt: Igazából viccen kívül pont ezt rekonstruáltam feljebb! Mármint amikor azt írtam, hogy írjuk le a -ből, -ból végződések helyett azt, hogy "belül" mint különálló szó. Viszont a "belül" helyett korábban "bévül" volt használatban és ezzel nem volt keveredés, ha azt használtuk "-ból, -ből" helyett, hogy "-balól -belől". Ezeknél ugye le lehet bontani, hogy Bel + el. Ha akkor még nem létezett a "belül" szó és "bévül"-t használtak helyette akkor nem volt kavarodás sem. Ha ez tényleg rossz használat, akkor egyből két rossz torzulást is láthatunk szerintem, mert a "belül" helyett talán a "bévül" is sokkal pontosabb volt!

Igazából az a kérdés szerintem ezen a ponton, hogy a belül helyes-e vagy sem? Tehát melyik eset a speciális eset?

Még egyszer belegondolva nem vetném el, hogy a vár-belől, vagy vár-balól, ahogy régen használták az a mai "belül" és "bévül" szavak végződésének odatoldott formája volna. Gondoljunk bele, hogy a szövegkörnyezetből ez mindig kiderül!

Honnan jöttél? A várból! (Vár-belül) [Vár-belől]
A várból jöttem! (Vár-belül jöttem) [Vár-belől jöttem]

^^Ha szövegkörnyezetbe tesszük, mindig értelmes a "belül" értelmezés tehát megint csak nem látom biztosnak, hogy tényleg ne inkább ezt jelentené és hogy semmi KÖZVETLEN köze nincs ahhoz, hogy valahonnan valahonnan elvonva, kivonva lesz - csupán azét kötjük össze, mert akkor is ezt az alakot használjuk. Mégis úgy látom az alak és végződés azt fejezi ki, hogy "belül"... bár most tettem egy kitérőt ehhez.
