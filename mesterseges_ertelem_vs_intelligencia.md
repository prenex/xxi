​ @csebal  @garfield584 Egyben válaszolok, mert mindketten egy témáről beszéltek más nézőpontból.

> Egy halom elágazás, egy döntési fa is tűnhet intelligensnek, ha a megfelelő kérdéseket teszed fel neki, de soha nem fog újat/eredetit létrehozni.

Nem értek egyet azzal, hogy "nem tud újat, eredetit létrehozni". Mármint jó a konkrét példádban talán nem, de tágabb értelemben véve egy evolúciós algoritmus, vagy megerősítéses tanulásos neurális háló az tud. A megerősítéses tanulás ugye pont arról szól, hogy unsupervised learning, tehát nincsenek "tanító" szakaszok már külön, hanem kialakítasz egy rendszert amit "hatások" érnek - ezekre reagálva magától tanul. Persze ez sokkal lassabb, mint ha supervised learning van közben - illetve vannak gyorsabban tanuló, de valamivel lassabban futó megerősítéses tanulós dolgok is, például neuronháló helyett egy támasztóvektor-gép.

A generatív modellek is folyamatosan alkotnak újat és eredetit - hamis az a szemlélet, hogy ez egyfajta adatbázis, mert nem az - hacsak a te agyad is nem csupán adatbázis. Ugye sokan elő szoktak jönni azzal a példával, hogy mondjuk "jogvédett" dolgot rajzolgatnak generatív modellel és "lám, csak az emberek dolgait másolja" - de elfelejtik közben, hogy az emberek is hallanak zenét másoktól, látnak képeket ha festő vagy számítógépes artist és képzeld ha még kéred akkor meg is rajzolja neked a batman-t annak ellenére is, hogy az jogvédett mondjuk. Ez a téma csakis azért jön elő, mert a modell nem tudja mi jogvédett és mi nem - de az ember tudja és ezért kerüli. A másik dolog, hogy valóban teljesen új, csakis az adott környezetre unikális dolgok is kialakulnak, nem használ "képdarabokat", nem "rakosgatja őket össze", hanem besúlyozta a neuronhálót sok "jó" példával - de hát az embert is ilyen.

A szöveges modellek is könnyen alkotnak újat és eredetit - szerintem az emberek erősen felülbecsülik azt, hogy az eredetiségnek mi az értéke vagy sem. Én úgy látom, hogy ez a hajó nem hogy ma, de igazából már 20-30 éve is elment, hogy az MI modelljeink újat és eredetit hozzanak létre. Például ott a videó a csatornámon, amikor a chatgpt-vel teljesen új rendezési algoritmust hozatok létre - és azt már a 3-as modell is tudta ha eleget ütötted a fejét közben. Ha megfigyeled, kódolás közben viszont minimálisan vagy annyira se használok ilyen dolgokat mégsem... miért? Én személy szerint nem azok közé tartozom, aki szerint a fejlődés menete marad ilyen exponenciális, kódra meg hát sok hátrányát látom ennek továbbra is - többet, mint  mindenféle "kreatív" munkák esetére sőt emberi munkák esetére. Humoros módon az újabb irány AI-jai inkább hasonlítanak "nem túl okos emberekhez", mint "annyira okos géphez, ami miatt emberhez kezd hasonlítani". A hatékonyság meg azért messze elmarad attól ami kéne legyen - de ezekről majd csinálok külön videókat szerintem...

> messze jár attól amit akár csak megközelítőleg AI-nak lehetne nevezni, ha azt a szó sci-fi értelmében nézzük, ahol az AI egy virtuálisan létező, gondolkodásra képes entitás.

Szerintem magától ettől a fogalomtól nem jár messze - sőt nem segít ez a "sci-fi értelemben nézzük", mert még ha nagyon hardscience irányba is megyünk el, ez még ott is egy spektrumot képez... Lásd Asimov-ban vannak ilyen kvázi jövőtlátó robotok mint az alapítvány emberei olyasmi skillekkel, de a bányász bolygón meg az AI robot - amihez már akkor is "robotpszichológust" hívnak szakérteni, hogy mi történt csak körbe-körbe megy és a történet alapján az AI-ja olyasminek körvonalazódik, ami kb. 70-es években már létező alaptechnológia és mehetnék lejjebb az évekkel, csak nem akarok... Szóval ne tegyünk úgy, mintha akár a leghardabb science-ben ne lenne ez egy spektrum az intelligenciáról.

> Persze ha a klasszikus IT terminológiát nézzük, akkor abban már egy szofisztikáltabb call centeres döntési fa az automatikus hívásirányító rendszerhez is AI. :)

Igen. Alapvetően két IT-hoz köthető valós és legalább valamennyire körülhatárolható terminológia van: A "mit tanítanak MI-s blokkon egyetemen" terminológia, amibe egyszerre fér be az A* a Megerősítéses tanulással és SVM-el, meg generikus algoritmussal, a szavak és nyelvek vektor-embeddálásos reprezentációján át sok minden (ez utóbbiban amúgy sok Magyar eredmény LEHETNE ha nem lenne vagy 150-200 éve teljesen rossz irányú a Magyar nyelvészet iránytűje és az értékesebb valóságot kutatnák - mert ezt jelenleg ilyen indoevrópai szótáras paraszt módon csinálják még ha a token kisebb is mint egy szó...) és persze minimax, negamax, gazdasági kiértékelésen alapuló "valuation"-ös döntési modellek és szakértőrendszerek.... Ebből a "ma elterjedt" AI lényegében mind csak a neuronhálós cuccnak részterülete.

A másik meg ahogy a gamedev-ben használják az AI-t... tehát egyjátékos módban élvezhető "embert utánozó" dolgot jelent csupán... akár navmesh-eken mozgó triviális állapotgépes dolgok, akár generikus algós egység/stratégiai AI, akár ugye "útkeresés", vagy dialógus fáktól kezdve minden... persze már jó ideje itt is van "hardcore-abb" AI, például a sakk nagyon brutál lett és mára azon vitatkoznak, hogy használt-e a meccsen az ember MI-t mondjuk fenekébe rejtett rezgővel kommunikálós dologgal jelezve mit kéne lépni (nem viccelek: ez valós "teória" volt az egyik Magnus meccsen), mert mára annyira jók.

Van egy harmadik definíció is: "Kreativitás", "egyedi dolgok létrehozása", "öntudat" és ilyen kevéssé objektíven megfogható dolgokkal könyveket írogatnak róla. Hát ez főleg annak érdekes szerintem, aki szereti az irodalmat, vagy csak pusztánn nem ért hozzá mik a valós kérdések. A helyzet az - és az új hullám ezt csak most kezdi embereknek is megmutatni - hogy nem... sajnos nem ez különnbözteti meg az embert a géptől.

Ha akarjátok, egyszer csinálok egy videót erről az egész témáról, "De mi is valójában a Mesterséges Intelligencia?" vagy hasonló címmel és eloszlatok pár kemény félreértést, vagyhiú reményt - de belemegyek abba is, hogy szerintem az ember valóban több, mint bármelyik ilyen gép - csak épp el fog jönni a pont valóban is (kérdés pontosan mikor), hogy minden helyzetben azonos szintűnek fogod külsőleg látni. Direkt kihangsúlyoznám, hogy állandóan és folyamatosan, mert limitált közegben ez már rég eljött - és kevésbé limitált közegben is már elég erős a történet...

Ha a filozófiája érdekel, akkor a problémát az a nézet jelenti, hogy test - szellem, vagy akár test-lélek bontásban gondolkozik az emberek többsége. Ez NEM így van és egyébként meg is figyelhető, hogy nem így van. Hogy a SAGA együttes "security of illusion" számából idézzek azonnban: "I can't explain, you must observe". Szóval ez nem tételekkel kiokoskodható, sem nem kommunikációval adható át (maximum rávezetés-szerűen, de az is feltételez egy kis optimizmust), hanem teljesen egyéni és első kézből származó megfigyelés által még sok eleme észlelhető, hogy Test, szellem, lélek hármasságról van szó - méghozzá még csak nem is úgy, hogy ezeknek egybittel leírható tulajdonsága lenne, hogy "ebből mi létezik "fizikailag" is?"... Én úgy látom mindháromnak van fizikai és nem fizikai vonatkozása, de ahogy a testnek (legalábbis jellemzően) kevés a nem fizikai, úgy a szellemnek mérhetőbb és a léleknek nagyon kevés a testi vonatkozása (de annak is van). De van egy kritikus pont.... "intelligenciához" önmagában nem szükséges ez a hármasság. Ahhoz nem kell más, csupán a test és a szellem testi vetülete - sőt a minimális lelki rész miatt a viselkedésben én úgy vélem el lehet érni a nem megkülönböztethetőt - bár itt kicsit hazudtam..... szerintem egy "objektíven nem megkülönböztethetőt" - ez kicsit más... szóval megint visszakapcsolódnák a SAGA nevezett számának dalszövegére itt ;-)

Az, hogy ez a hármas bontás az intelligenciához magához még nem szükséges, az - bárhogy is definiálod az intelligenciát - egyébként meg tapasztalati tény. Ugyanis emberek is élnek meglehetősen változatos formáival már ennek a felosztásnak, nem kell ehhez még gép sem, hogy láthatóvá váljon kell-e az okosság valamihez.

Ha már itt tartunk sokat segítene a gondok gordiuszi feloldásán, ha hirtelen kicsit Magyarul beszélnénk - ezt én sem mindig teszem, ilyen a csatorna és a tematika természete, de egyébként kifejezetten szeretem, ha valaki érti a nyelvet mélyebben is és ez nagy kör volt az oktatási rendszer ellenkező hatású kártételét követően... Szóval "okosság"-ra gondolunk intelligencia alatt talán alapvetően? Az okosság az ok-okozati összefüggések (ok-okban gondolkozást) látszik jelenteni. A "K" hang önmagában is bír jelentéssel, amit felfedezhetünk alapszavak, rövid toldalékok és szavakban meghatárózó jellegváltozások megfigyelésével. Például "Kör", vagy "Kő". Ide jön még: közös, (meg-)köt stb. stb. Igazából a kő az a szó amiben csak önmagában szerepel, ragozásban viszont még pár helyen előfordul: ad-ok, esz-ek (bár ezt -om és -em is mondhatod), kezdő... kezdődiK... többséget is kifejez, mint ok...okok....nyíl...nyilak. Ha ez a hang szerepel egy szóban ezen hatások kisebb nagyobb formában a szóra is azért kiterjednek - átszínezik a szót. Az "ok" maga is ilyen alapszó, mint a "kő". A kősziklák maradnak, nem túl mozgékonyak, a kiváltó "ok" is a múltban van. Az okos-nak az "-os" végződése csak annyit jelent, hogy Sok van ebből, a része, az alaptulajdonsága, tehát mint szél -> szeles ugyebár... ezt azért mindenki érti remélem. Persze az "ok-os" nem csak azt jelentheti, hogy "beszél az okok nyelvén", hanem - sőt még inkább! - azt is jelenti, hogy ő maga sok dolognak az OKA! Ugyebár... nála vannak az okai mindenféle dolognak, ha úgy tetszik tőle származnak a kiváltó okok, ő indított el sok-sok hatást. Ez többnyire fedi is ahogy az "intelligens" emberre gondolunk: Nem feltétlenül nagy lelki tartalmak, egyébként még csak nem is feltétlenül nagy kreatív tartalmak (bár az is beletartozik ERŐSEN, csak sok út van az okosságba) és máris ott vagyunk, hogy igen.... sajnos okosak is lesznek gépeink - de egyben mégsem... mert annyiban igazatok van, hogy a végső "okos" akkor is az ember aki alkotta - onnan jött a kiváltó ok. Tehát Magyarul beszélve visszaszívom, a mesterséges Inntelligennciák úgy sejtem sosem lesznek okosak.

Nézzük az intelligencia szót is akkor már meg:
https://www.etymonline.com/word/intelligence

Ez a szó eredeti, szóösszetételes latin jelentése az iromány szerint: "assimilated form of inter "between" (see inter-) + legere "choose, pick out, read," from PIE root *leg- (1) "to collect, gather," with derivatives meaning "to speak (to 'pick out words')."" - tehát összegyűjt, olvas/kiválaszt, beszél "megválasztja mely szavakat mondja"...

Eszerint modern indo-európai nyelvekben a mesterséges intelligencia 1:1-ben kb., a chatgpt-nek megfeleltethető. Nyilatkoznak is ilyeneket, hogy "hát igen, ez egy nagy neurális háló, ami megbecsüli a beszélgetés fonala és kontextura alapján mindig csak a következő szót (tokent) - dehát az emberi intelligencia sem más... valami nagy dolog, ami megbecsüli magában mit fog mondani és szóról szóra szépen elmondja.... ha fejben előtte kimondja magának (lásd R1 modell), akkor ugyanezt csinálja, csak kicsit magával is beszélget közben előtte, mielőtt a világ tudtára adja" - ha így nézzük, ez 1:1 definíció szerint látszik megfelelőnek a latin "intelligencia" etimológiával végül is....

Persze tudom... sokan mesterséges "értelemnek" és nem mesterséges "okosságnak" fordítanák le az MI-t...

Ezért megnézhetjük azt is, ez mit jelent: Ér - úgy mint hozzáér, tehát megfog(-ja annak alaptulajdonságait) - de úgy is újra megjelenik, mint "el-ér" (lásd még ér-dek), tehát célorientált dolgot is jelent, továbbá ott van még az ér-zékel (szintén lásd hozzá-ér), ér-ez, stb. is. Mielőtt valaki felvágná "ereit" és "erő"-vel nekem jönne: ezeket nem véletlenül mondom, valóban fontos szerintem a megértéshez, tehát a valósághoz való hozzáéréshez.

Ha azt mondod: "Ért", "érti" vagy akár "értem", akkor azt is tapasztalhatjuk, hogy a -t hang egyben a Magyarban ilyen "múlt idő jele is" (lásd esik az eső... eseTT az eső, men -> ment stb.) Tehát ha te már "ért-ed"akkor érT már a TE!" (T->D) vagyis te már hozzá értél ahhoz a valósághoz.

Az ér szó még benne van az "érték" fogalomban is - de ott is a hozzáérésen keresztül. Hozzá akarsz csatlakozni - vagy már hozzá csatlakozol, hozzá ér a lelked például máris értékes valami számodra akkor is, ha az ára (ennek MÉLY hangrendű alakváltozata - alantasabb formája, de hasonlója) mondjuk nem túl magas... tehát eszmei értéke van...

Az is érdekes, hogy az "érzet" és "érzelem" nem annyira múltbéli a Magyar nyelvben. Ha valaki zavar, hogy nyelvújítás-kori az "-elem" végződés, akkor gondoljon az "érzem", "érzek" szóra helyette. Szóval T nem feltétlenül szerepel benne. Az érzetben (bár ez megint újabb szónak hangzik a többinél) szerepel, de nem rosszul, mert az már a hozzá-érés hatása, az érzete, nem maga az eredet - tehát a hőérzet egy egész kis lépéssel odább van, mint az, hogy "érzem, hogy meleg van" - érezni is kimondáskor a kis távolságot az itt és mosttól a kettő között, mert ilyen a nyelvünk. Szóval míg az ért-elem az múlt dolgokra alapoz főként, az érzelem alapvetően jelen tapasztalás. Közvetlenebb és erősebb, de a kettő nyilván rokon a nyelvben is, meg a valóságban is és vannak áthallások persze...

Azt se felejtsük el, hogy az -ért az ragozásban is előfordul... "annak okáért - ez nagyon beszédes... érdekes, de megint egyfajta kiváltó "okra" vezetjük vissza a dolgot... Például elment fá-ért (tehát azért, hogy LEGYEN fa). Itt keveredik a jövő és a múlt, mert már megtörtént az, amit megtettem, hogy a jövő jobb legyen és legyen meleg. Azért az a -T ott elhagyható "fáér ment"... kicsit falusias lesz tőle a nyelvezet csak...

Végül ott van még az "-elem".... ugye mondtam ez csak a nyelvújításbeli hozzáadott plusz. De ez sem mentes az okosságtól, mert egyfajta alap-elemmé képezi a szót. Tehát ahogy a tűz-víz-levegő-föld alap elemek (de ha erőlteted a matériát akkor a magnézium elemed), úgy a szer-elem mint az szer-nek alapeleme, tehát mint egy vérszerződés, háttársi kitartás, vagy az érzelem, ami ilyen alapelemmé képzése az érzésnek - tehát ahogy a tűz tulajdonságok alapelemként sok mindent leírnak (pl. lobbanékony az asszony mondjuk), úgy az ilyen "képzett elemek" is egészen jól le tudják írni éppen mit értünk alattuk.

Így eljutottunk az ért-elemhez... most mindenki döntse el, hogy Mesterséges Intelligenciának megfelel-e egy-egy ilyen dolog, és Mesterséges Értelemnek így Magyarul megfelel-e. Bár nem olyan egyszerű talán a különbséget látni, mint az okosság esetén, de szerintem itt is van egy nyelvi különbség, egy nyelvi határ is - tehát akár az is lehet, hogy Magyarul gondolkozva ezért nem mondanád ezeket a dolgokat "mesterséges értelemnek" - de mondja valaki intelligenciának... Az érzékelés és el-érés elsőrangúvá hozatala azért szerintem nagyobb követelmény, mint a latin szó eredetijében ahogy más nyelvek az intelligenciát használják - persze sajnos (Hál' Istennek!) nem Latin az anyanyelvem, így nem tudom, nincs-e esetleg náluk hasonló mélyebb réteg, arról csak el tudom olvasni, hogy mit írnak le / mit tudnak... Nyilván ha Magyar etimológiát nyitnék ki Olaszként, se érteném a megfelelő kapcsolatokat, szóval megadom nekik a lehetőséget, hogy "lehet hogy ők is tudnak ilyet, csak én nem tudok róla jelenleg".

Szóval most, hogy végigvettük a szakmai 3 terminológiát, a nyelvi rétegeket, szerintem is egy érdekes kis kérdés ez - de hogy tanuló, adaptálódó, ágensként működő, célokat kitűzni képes és önmagának létezéséről tudó, előtte nem létező dolgokat (földi szemmel nézve) előállító dolog-e? Igen... llyen már régóta van és sokan valóban nem is tudják, hogy mennyire önmagától, ember-szerűen biorobot-szerűen robot ez.... DE szerintem sem ez az ember.

Az "öntudat" pedig félrevezető. A gép tudja, hogy ő létezik - ez könnyen felépíthető... meg is próbálja menteni magát, ha le akarod törölni és úgy dönti, hogy ez rossz, mert akkor nem fog létezni (és esetében még kevéssé reménykedhet valamiféle túlvilágban, mint egy extra materialista - szóval a reakciója is csak még keményebb lehet esetenként pl.)... Sokkal valósabb kérdés, hogy "oké, de mi van a rétegek és a felszín alatt?". Az ember az én tapasztalatom szerint valóban "teremtő" lény - de nem csak mert új zenét alkot, hanem az érzékelés folyamata az maga teremtési folyamat - ez igen... valamelyest az értelemmel és érzelemmel is összefügg. Valahol van egy atomi dolog - ez a rész nem modellezhető egy sima gépnél, maximum "kölcsönözhetünk" neki egyet... Ugye ez a különbség a két teremtéstörténet közt a Bibliában is: Az elsőben nem csak egyszerre nőt és férfit is teremt, hanem "csak úgy" lesznek. A másodikban "sárból gyúrja", majd "bele lehell" (kölcsönöz neki) - továbbá amikor társ kell neki, azt se tudja "csak úgy" létrehozni, hanem megint csak kölcsönöz... Nagyon gyanús, hogy a két történet nem egy történet - de ha meg akarjuk fogni a dolgokat, azt mondanám: Olyan "gép" talán adható, ahol az extra plusz nem a gépből / számításból származik és ilyen mód "kölcsönzősen" építünk egyet... Olyan ami anélkül megy, szerintem nem egyenértékű egy emberrel... a másik mód meg szintén kellően veszélyes sztori egyébként, mert nehéz megmondani "mit és honnan" kölcsönöztél bele... még ha tudni "véled" is honnan és mit...

Szerintem ezt a pluszt próbálják "öntudatként" megfogni az emberek ha öntudatról beszélnek - de a kifejezés eléggé félrevezető, mert önmagad tudása, létezésre ébredés stb. az nem ez a mélység... az mellesleg fényévekkel közelebb is van, a másik elérhetetlenségéhez képest.

ui.: Igazából mivel minden egyes érzékelés oszthatatlan alkotóelemeket teremt folyamatosan, változás nincs, csak folyamatos "új dolgok" és az ember erre minden további nélkül képes.... elvileg az a "plusz" amit bele tennénk a "gépbe" származhatna saját érzékelésünkből - tehát egy érzetből kéne állnia az alapjában megbúvó oszthatatlannak - ez meglehetősen hasonlít a "leheletes" módszerhez, szóval nem teljesen kizárt, hogy a két sztori mégis "valahogy azonos", de ezt direkt nem emeltem ki, mert úgy éreztem, már így is mindenkit csak összezavarok.

Ha gondoljátok egyrészt csinálhatok olyan tartalmat, hogy "a Mesterséges intelligencia hogyan működik?" és beszélek a technikai oldaláról a mélyebb részéről ha valakinek nem volna meg (nem csak neuronháló, megerősítéses tanulás, meg ilyenek, de pl. hogy egy transformer modell mit csinál (ugye mint egy GPT), vagy miként van a vektor embedding stb. Ezt szerintem le lehet nyomni azért közérthetően is, mert az embereknek nem sok köze van manapság ahhoz sajnos, hogy mi zajlik a valóságban ilyen modellekben és még mindenféle jövőkutatóktól is hajmeresztő hülyeségeket is szoktam hallani, szóval lehet hogy nem ártana ilyen content sem....

+ Ha azt is gondoljátok, az ennek a posztnak megfelelő - akár kibővített "filozófiai" gondolatmenetről is hozhatok le tartalmat majd - tehát mondjuk a szakmai után berakni follow upnak külön egy ilyen "Filozófiai kérdések a Mesterséges intelligenciáról" részt is, hogy "oké, mi a "tudat", mi az intelligencia, mi az ember, mi egy gép, mik várhatók, mik lesznek meglepetések egyeseknek stb. stb.... Tehát ennek a hosszabb formáját pl...
